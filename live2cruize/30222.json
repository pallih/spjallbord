{"forum_title": "Mótorsport", "id": "30222", "title": "McLaren refsað í F1 - og það harkalega", "url": "http://www.live2cruize.com/spjall/showthread.php/30222-McLaren-refsað-í-F1-og-það-harkalega", "posts": [{"user_name": "ArnarFB", "text": "Alþjóða akstursíþróttasambandið (FIA), var í þessu að tilkynna, að McLarenliðið hafi verið svipt stigum í keppni bílsmiða í ár vegna aðildar að máli sem snýst um njósnir hjá Ferrari. Þá er liðið sektað um 100 milljónir dollara, jafnvirði 6,4 milljarða króna. Niðurstaðan hefur engin áhrif á keppnina um heimsmeistaratitil ökuþóra.\n\r\nVerið var í þessu að staðfesta niðurstöðu íþróttaráðs FIA í blaðamannamiðstöðinni í Spa-Francorchamps í Belgíu. Frá 100 milljóna sektinni, sem er hin mesta í sögu akstursíþrótta, dragast tekjur sem McLaren hefði ella notið frá FOM, fyrirtæki Bernie Ecclestone, vegna sjónvarpsréttar sem heimsmeistari bílsmiða.\n\r\nSú upphæð er ekki gefin upp en hefði numið tugum milljóna dollara.\n\r\nMeð ákvörðun þessari kemur titill bílsmiða sjálfkrafa Ferrari í hlut.\n\r\nMcLaren er eingöngu svipt stigum í ár, úr mótunum sem lokið er og er útilokað frá stigakeppni mótanna fjögurra sem eftir eru. Þá verður liðið að leggja fulla tæknilýsingu á 2008-bíl sínum fyrir FIA og á grundvelli hennar mun íþróttaráðið fyrst ákveða á fundi í desember hvort liðinu beri refsing á næsta ári.\n\r\nSambandið boðar útskýringar og rökstuðning fyrir refsingu sinni á morgun.\n\r\nVegna þeirrar ákvörðunar FIA að veita ökuþórum McLaren friðhelgi frá refsingu vegna málsins hefur ákvörðunin engin áhrif á keppnina um heimsmeistaratitil ökuþóra í ár, en hún stendur eiginlega einungis á milli ökumanna McLaren, Lewis Hamilton og Fernando Alonso.\n\r\nFari þeir með sigur af hólmi í einhverju mótanna fjögurra sem eftir eru vertíðar fær fulltrúi McLaren ekki að fylgja þeim á verðlaunapall, eins og venja er.\n\r\nAð sögn FIA hefur ákvörðunin engin áhrif á stig sem önnur lið hafa unnið í ár, þ.e. stigum sem þau hafa unnið til þessa fjölgar ekki við sviptingu stiga af McLaren.\n\nhttp://www.mbl.is/mm/frettir/frett.html?nid=1291238", "date": "2007-09-13 18:57:00", "post_id": 1}, {"user_name": "hundur", "text": "Þetta er SVAKALEGT, en þeir eiga þetta skilið fyrir njósnir.", "date": "2007-09-13 19:28:00", "post_id": 2}, {"user_name": "chevy350", "text": "alonso á tti að detta ut og hamilton lika fuck mclaren mercedes tehir scum fucking horu ungar tussubrunhórur   ferrari power", "date": "2007-10-11 14:24:00", "post_id": 3}, {"user_name": "urban", "text": "vá hvað þú ert nú þroskaður ungur maður....  <<<crazyeyes.gif>>>", "date": "2007-10-11 14:39:00", "post_id": 4}, {"user_name": "chevy350", "text": "true", "date": "2007-10-11 15:45:00", "post_id": 5}], "file_urls": ["http://live2cruize.com/spjall/images/smilies/crazyeyes.gif"], "date": "2007-09-13 18:57:00", "files": [{"url": "http://live2cruize.com/spjall/images/smilies/crazyeyes.gif", "path": "full/74d7871c8563a461e51cc216f53f8322977b498e.gif", "checksum": "aebe4c078f73dbd51f024eb331ada448"}]}
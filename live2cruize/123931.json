{"forum_title": "Mótorsport", "id": "123931", "title": "Nesbyggð Rallý - Laugardagurinn hafinn!", "url": "http://www.live2cruize.com/spjall/showthread.php/123931-Nesbyggð-Rallý-Laugardagurinn-hafinn!", "posts": [{"user_name": "Gunnar_H_G", "text": "Eftir viðburðaríkann föstudag halda 12 bílar í Nesbyggð Rallinu áfram keppni.\n\nÍ fyrsta sæti eftir föstudaginn eru Hilmar B. Þráinsson og Stefán Jónson(1.sæti) á MMC Lancer en Jón Bjarni Hrólfsson og Borgar Ólafson(2.sæti) eru aðeins einni sekúndu á eftir þeim.\n\n31 sekúnda er í næsta bíl en þar eru þeir Aðalsteinn Jónsson og Heimir Snær Jónsson(3.sætið) á MMC Evolution X, hratt á eftir þeim koma Fylkir Jónsson og Elvar Smári Jónsson(4.sæti) á Subaru Impreza en það skilja aðeins 4 sekúndur af 3. og 4. sætið.\n\nÓskar og Valtýr á Peugeot 306 s16 eru á nákvæmlega sama tíma og þeir Sigurður og Guðbjörn á Toyota Celica, Þorsteinn Páll og Ragnar er aðeins 3 sekúndum á eftir þeim og því mikil barátta um 6.sætið.\n\nFimm áhafnir duttu út á föstudeginum en það voru þeir Pétur/Björn(MMC Lancer Evo VI), Einar/Símon(Audi Quattro S2), Halldór/Magnús(Toyota Corolla FX16) og Gunnar og Reynir(Ford Focus). Magnús Þórðarson og Bragi Þórðarson(Subaru Impreza) hófu ekki keppni saman á föstudeginum en það urðu áhafnabreytingar og Bragi Þórðar situr nú í bíl með Baldri Jezorski sem aðstoðarökumaður.\n\nEins og áður kom fram duttu Einar og Símon á Audi Quattro S2(bíl nr.17) úr keppni í gær en þeir keyra þó með í rallinu í dag. Þeir reka lestina og eru 13. í rásröð og mega ekki fara framúr næsta bíl. Tími þeirra á laugardegi er hvorki gildur í Nesbyggð Rallý né Íslandsmeistaramótinu í Rallakstri.\n\n7 sérleiðir eru eftir í Nesbyggð Rallinu á laugardeginum og því gaman rétt að byrja!\n\nFylgist með tímunum í dag á www.aifs.is", "date": "2010-06-12 10:27:00", "post_id": 1}], "file_urls": [], "date": "2010-06-12 10:27:00", "files": []}
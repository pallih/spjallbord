{"forum_title": "Mótorsport", "id": "11447", "title": "Thruxton Motorsport Centre – myndir 2mb + video", "url": "http://www.live2cruize.com/spjall/showthread.php/11447-Thruxton-Motorsport-Centre-–-myndir-2mb-video", "posts": [{"user_name": "Svessi", "text": "Smá kynning hérna á Thruxton Motorsport Centre.\nwww.thruxtonracing.co.uk\n\r\nÖrugglega einhverjir hérna sem hafa séð svona í Argos eða annarsstaðar þar sem hægt er að fá að prófa Ferrari og Lamborgini og rallýbíla og flugvélar og fl.\r\nAllavega þetta er einn svona staðurinn þar það er hægt, og ég fór tvisvar þangað á síðasta ári. Ég fór fyrst í Maí og svo aftur í Október því það var svo gaman í Maí.\n\r\nThruxton er í rauninni gamall herflugvöllur og brautin sjálf var upprunalega byggð á götunum sem flugvélar aka á áður en þær fara á flugbrautirnar og svo var götum bætt á milli til að það mynda hring. Þú verður samt ekkert var við þetta þegar brautin er ekin. Flugbrautirnar eru enn í fullri notkun, brautin liggur semsagt í kringum flugvöllinn.\r\nBrautin er ein sú lengsta í bretlandi eða um 4,5 km löng (man ekki nákvæmlega hvað) og með hæsta meðalhraða því það er lítið um mjög krappar beygjur.\n\r\nFrá miðborg London er þetta um klukkutíma lestaferð frá Waterloo lestarstöðinni til Andover sem er lítill fallegur og rólegur bær nálægt brautinni, svo um 10 mín akstur með leigubíl frá lestarstöðinni að brautinni. Í maí kostaði lestaferðin 20 pund framm og tilbaka. Og sitthvor ferðin í leigubílnum kostaði 10 pund eða alls 40 pund bara að komast framm og tilbaka. Svo skilst mér að lestarferðinn sé orðinn eitthvað aðeins dýrari síðan þá.\r\nÍ venjulegri umferð ætti það ekki að taka mikið meira en einn og hálfann tíma að keyra frá miðborg London og að brautinni.\nStaðsetning á Thruxton\r\nÞetta er bara í kringum 15-20 mín akstur frá hinu fræga Stonehenge.\n\r\nEn afhverju Thruxton?\r\nÍ maí átti ég gjafakort á flugmiða sem var alveg að renna út, reyndi að selja það hérna á L2C en gekk ílla ef einhver man, svo ég ákvað að nýta miðann bara sjálfur og mig hefur alltaf langað til að prófa að fara í svona driving experiment og ég fór að leita.\r\nÞað er alveg fullt (allavega nokkrir) af svona stöðum sem bjóða uppá þetta en það er yfirleitt einhver umboðsaðili, eins og Argos. En þá virkar það svoleiðis að þú verður að kaupa “inneign” fyrst og svo þarftu að hafa samband við brautina hvenær þú getur komið og yfirleitt með að minnstakosti 3 vikna fyrirvara.\r\nÍ fyrsta lagi var Thruxton ekkert rosalega langt frá London.\r\nOg á Thruxton hefuru samband beint við skrifstofu á brautinni, og jafnvel áður en þú hringir þá geturu séð gróflega á heimasíðunni hvenær er laust í ákveðin experiment, eitthvað sem ég hef ekki séð hjá öðrum.\r\nSvo á einhverjum stað sem ég sendi e-mail fékk ég ekki svar fyrr en eftir 3 daga og svo þegar ég ætlaði að panta þar þá sagði hann loksins að ég þyrft að vera með brest-útgefið ökuskírteini, semsagt loksins þegar ég ætlaði að fara panta tíma.\r\nHjá Thruxton hafa þeir alltaf svarað e-mailum samdægurs eða snemma daginn eftir.\r\nOg svo þegar þú ert kominn á staðinn þá var 99% af starfsfólkinu mjög vinalegt og þægilegt í umgengni og að koma sem útlendingur og segja strax að maður sé ekki 100% í ensku, og að maður þyrfti kannski að fá nánari útskýringar á sumu var ekkert mál.\r\n-\tÞessvegna valdi ég Thruxton.\n\r\nHvað hef ég prófað á Thruxton:\r\nÍ Maí:\r\nFyrst er um 45 mín briefing þar sem verið er að kynna brautina, hvað þú átt að gera ef eitthvað kemur fyrir og grunnreglur um hegðun á brautinni og á bílunum.\r\nByrjunarbíllinn var MG ZS 180, bíll sem var álíka stór og Corolla með 2.4 lítra 180 hp mótor, virkilega skemmtilegur bíll en MG er hætt svo þeir eru ekki frameiddir lengur.\r\nFyrst keyri kennarinn, allir kennararnir voru racing-driver-teachers.\r\nÞeir keyra fyrst þrjá hringi og þú fylgist bara með, þeir eru aðalega að sýna hvernig aksturlínan í brautinni er, svo keyrði ég bílinn.\r\nSvo var það M. Benz 350SLK\r\nFerrari 360 Moderna\r\nLamborgini Murcielago\r\nSvo sem farþegi í Fast-lap í MG ZS 180\r\nOg svo keypti ég aukalega fast-lap í Ferrari 355 síðasti hringurinn í videoinu er úr þeirri ferð. Það var því miður eini bíllinn sem var með cameru sem ég fór í á þessum tíma.\n\r\nÍ Október\r\nFyrst eins og alltaf briefing.\r\nNú var það Mazda RX8 sem var byrjunarbíll í staðin fyrir MG.\r\nSvo Formula Renault. Alveg geðveikt að keyra þá, lá miklubetur en Ferrari eða Lamborgini í beygjum sem var alveg geggjað 450 kg með 1700cc 130hp vél 4,5 sec í 100, reyndar var limiter á snúningnum eða um 5000 rpm ef ég man rétt.\r\nSvo Ferrari 355 sem er í video-inu\r\nPorsche 911 Turbo sem er líka í video-inu\r\nSvo var það fast-lap í Mazda RX8 sem farþegi.\n\r\nSkemmtilegasti bíllinn að mínu mati Ferrari 360 Moderna.\r\nLamborgini Murcielago er svo geðveikur bíll að þú verður að vera á 250-\r\n300 km hraða til að það sé eitthvað challange að keyra hann, á 200 km hraða ertu í raunni bara að rúnta, og vélin er í rauninni í lausagangi.\n\r\nSmá video sem ég klippti saman, það er 146mb og á íslenskum server. Gat því miður ekki gert það minna án þess að tapa of miklum myndgæðum.\nThruxton Video\r\nÆtla biðja ykkur um að EKKI setja linka á video-ið á B2 eða álika.\r\nAllt í videoinu var í Október nema síðasta klippan Fast-lap í Ferrari 355 var í Maí.\n\r\nLjósmynirnar hérna fyrir neðan eru allar teknar í Maí.\n\r\nP.s.\r\nAfhverju er ekki hægt að vera með eina svona braut hérna heima? Afhverju þarf alltaf að ræða það að búa til fullbúna Formúla 1 braut þegar svona braut myndi nægja? Allavega yrði ég alveg sáttur við eina svona braut hérna heima.", "date": "2006-02-10 00:06:00", "post_id": 1}, {"user_name": "Hell", "text": "Manstu hvað dæmið á brautinni kostaði ?\r\nVæri vel til í að testa þetta  <<<icon_twisted.gif>>>", "date": "2006-02-10 00:51:00", "post_id": 2}, {"user_name": "Svessi", "text": "Þetta er pínulítið dýrt, fer auðvitað eftir því hvað maður prófar.\r\nAnnars er verð á öllu á heimasíðunni www.thruxtonracing.co.uk – mjög góð og þægileg síða í notkun.\r\nÝta bara á CONTINUE INTO THE MAIN SITE \r\nPassið bara ef þið pantið, það eru ekki öll experimentin á Thruxton.\r\nT.d. er Aston Martin experimentið á Prestwold Hall í Leicestershire, sem er allt annars-staðar í Bretlandi.\n\r\nÞegar ég fór í Maí þá tók ég ódýrari pakkann af Italian Supercar.\r\nHann kostaði að mig minnir 350 Pund þá.\r\nInni í honum var semsagt briefing, MG ZS 180, M. Benz SLK350, Ferrari 360 Moderna, Lamborgini Murcielago og svo fast-lap í MG ZS 180.\r\nSvo borgaði ég 40 pund aukalega fyrir tvo hringi fast-lap í Ferrari 355.\r\nSvo borgaði ég 35 pund ef ég man rétt fyrir video-ið úr fast-lap Ferrari 355 ferðinni.\r\nSvo ef þið skoðið myndirnar þá er gaur sem stendur við Lamborgini-inn og lætur taka mynd af sér, ég á sjálfur svona mynd bæði við Lamborgini-inn og Ferrari 360 Moderna og borgaði 15 pund fyrir hvora mynd útprentaða í stærðinni 18 X 25 cm plús að ég borgaði 5 pund aukalega fyrir hvora mynd á disketu. Það var hægt að fá þær í stærri útprentun sem ég man ekki hvað voru stórar A4 eða álíka og þær kostuðu 20 eða 25 pund stykkið.\r\nSvo samtalls kostnaður í Maí:\r\nPakkinn 350 + Fast-lap 40 + Video 35 + Myndir 40 = 465 pund\r\nÞá var pundið um 115 kr (Er í dag um 110) 115 X 465= 53.500 kr\n\r\nÍ Október\r\nÞá tók ég pakka sem hét Ferrari 355 og hann kostaði 235 pund.\r\nInni í honum var briefing, Mazda RX8, Ferrari 355, Formula Renault og svo fast lap í Mazda RX8.\r\nVið það bætti ég Porche 911 Turbo og það kostaði 75 pund\r\nSvo keypti ég video úr báðum bílunum og það kostaði 75 pund.\r\nHefði getað keypt video úr Formula Renault en það hefði kostað 35 pund í viðbót og ég tímdi því ekki því ég hélt að þeir væru algjört crap áður en ég keyrði hann.\r\nSvo samtalls kostnaður í Október:\r\nPakkinn 235 + Porche 911 75 + Video 75 = 385 pund\r\nÞá var pundið um 113 kr (Er í dag um 110) 113 X 385 = 43.500 kr\n\r\nSamtalls er ég búinn að eyða í þetta:\r\n53.500 + 43.500 = 97.000 kr\r\nShit, ég er first núna að reikna út hvað þetta kostaði í ísl kr.\n\r\nSvo plús ferðin að komast á brautina og til baka aftur.\n\r\nÉg sé ekki eftir peningnum, ekki á hverjum degi sem maður kemst á alvöru track eða rúntar um á Ferrari og Lamborgini.\n\r\nAnnars eru þeir alltaf að uppfæra, skipta bílunum út að minnsta kosti 1 sinni á ári, og þeir eru t.d. hættir með Ferrari 360 og komnir með Ferrari 430 núna.\n\r\nEf þið ætlið ykkur að prófa þetta, pantið tíma með að minnsta kosti 2 vikna fyrir vara, helst 3 vikna eða meira ef hægt er.\r\nOg ekki vera nísk, takið einhvern almennilegann pakka, þið sjáið ekki eftir því.\n\r\nOg ég mæli með því að taka ekki einhvern með þér sem ætlar bara að horfa á, en finnst ekkert endilega gaman að bílum. Þetta er alveg hundleiðinlegt fyrir þá manneskju.\n\r\nHvort skiptið hjá mér tók um 4 klukkutíma, því það er oft sem þú þarft að bíða í dálítinn tíma eftir næsta bíl. T.d. er bara einn Porche og einn Lamborgini.\r\nOg það eru kannski tveir sem eru á undan þér og hver ferð tekur sirka 15 mín.", "date": "2006-02-10 04:17:00", "post_id": 3}, {"user_name": "gdawg", "text": "alger snilld!! \r\neg verd a profa svona... thess ma geta ad Silverstone er lika med svona pakka.... edeins dyrara samt  <<<icon_cool.gif>>>", "date": "2006-02-10 10:10:00", "post_id": 4}, {"user_name": "Svessi", "text": "Ég var virkilega að pæla í Silverstone í seinna skiptið, samsagt í Október.\r\nEn því miður var kappakstur á brautinni daginn sem hentaði mér.\r\nEn ég vissi nákvæmlega hvar Thruxton var og hafði verið svo ánægður með það í Maí að ég ákvað að fara þangað aftur, bara prófaði aðra bíla.", "date": "2006-02-10 16:27:00", "post_id": 5}, {"user_name": "hundur", "text": "<<<drool.gif>>> afhverju er maður ekki löngu búinn að gera eitthvað svona................", "date": "2006-02-10 17:37:00", "post_id": 6}, {"user_name": "HK RACING", "text": "Nákvæmlega,maður er búinn að fara 6 sinnum til Bretlands en aldrei skellt sér á þetta!\n\r\nHK RACING", "date": "2006-02-10 18:27:00", "post_id": 7}, {"user_name": "Gunninn", "text": "vá hvað þetta hlýtur að vera gaman <<<icon_eek.gif>>>", "date": "2006-02-10 18:52:00", "post_id": 8}], "file_urls": ["http://live2cruize.com/spjall/images/smilies/icon_twisted.gif", "http://live2cruize.com/spjall/images/smilies/icon_cool.gif", "http://live2cruize.com/spjall/images/smilies/drool.gif", "http://live2cruize.com/spjall/images/smilies/icon_eek.gif"], "date": "2006-02-10 00:06:00", "files": [{"url": "http://live2cruize.com/spjall/images/smilies/icon_twisted.gif", "path": "full/6143705e6e5380aa59cb50cf410a42aeeb2f4a70.gif", "checksum": "c9c3d12da1e9da699e490b86d24eee85"}, {"url": "http://live2cruize.com/spjall/images/smilies/icon_cool.gif", "path": "full/268b6de7ac68d94c2755e424eca1572f6620d521.gif", "checksum": "25c83ea511f206e88f214719dad9c88c"}, {"url": "http://live2cruize.com/spjall/images/smilies/drool.gif", "path": "full/2e6b57b6d0a7060ade59aa8e3e3405e8a301cb2b.gif", "checksum": "b17b5859bd5b3186823a9c34d6355bd5"}, {"url": "http://live2cruize.com/spjall/images/smilies/icon_eek.gif", "path": "full/7eb88ccefe213ac72fa65e0f60cfb877f1c91e7b.gif", "checksum": "52e43743e38a67d5d28845a104ca8c7d"}]}
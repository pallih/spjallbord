{"forum_title": "RÖFL", "id": "105494", "title": "13.7 billjón ár á 10mínútum", "url": "http://www.live2cruize.com/spjall/showthread.php/105494-13-7-billjón-ár-á-10mínútum", "posts": [{"user_name": "ingvarp", "text": "veit ekki hvort þetta sé repost eða ekki...\n\nen þetta finnst mér vera geðveikt flott <<<icon_smile.gif>>>\n\n[ame]http://www.youtube.com/watch?v=Hf07e5h8474[/ame]", "date": "2009-12-16 20:38:00", "post_id": 1}, {"user_name": "Gusti_opel", "text": "já vá djöfull er þatta magnað <<<icon_surprised.gif>>> <<<icon_biggrin.gif>>>", "date": "2009-12-16 21:11:00", "post_id": 2}, {"user_name": "PerlaD", "text": "úhh! þetta er ógeðslega flott myndband sko <<<icon_smile.gif>>> Ég hef alltaf verið svo hrifin af öllu svona. Virkilega skemtilegt <<<icon_smile.gif>>>", "date": "2009-12-16 21:14:00", "post_id": 3}, {"user_name": "Gulli cruizer", "text": "þetta er nett video<<<icon_biggrin.gif>>>  djöfull hefur verið erfit að búa þetta til", "date": "2009-12-16 21:25:00", "post_id": 4}, {"user_name": "Joker_", "text": "þetta er nokkuð töff video", "date": "2009-12-16 21:26:00", "post_id": 5}, {"user_name": "vladrulli", "text": "flott myndband... gott komment í lokin... <<<icon_smile.gif>>>\n\n(vantaði samt snjóboltajörðina inn í þetta <<<icon_smile.gif>>> )", "date": "2009-12-16 22:16:00", "post_id": 6}, {"user_name": "ZooMix", "text": "Og svo segir fólk að það séu ekki til geimverur. Þetta er svo fokkin stórt og enginn veit hvar þetta endar. Svolítið steikt að hugsa út í það að mögulega eru einhverjir allt öðruvísi gaurar einhversstaðar að chilla lengst í burtu frá okkur. Vita kannski af okkar tilveru en hafa ekki enn tök á því að koma og heimsækja.\n\nVöknuðu nokkrar spurningar meðan ég horfði á þetta:\n\nHvað var á undan big bang? bara ekki neitt??\nHvar endar geimurinn? Og hvar erum við staðsett í honum? Hvernig er hann í laginu? Er hann kúlulaga og erum við inn í honum?\nHvað er hinum megin við geiminn?\n\nBöggandi að fá aldrei svar við þessu.", "date": "2009-12-16 22:18:00", "post_id": 7}, {"user_name": "Kjallin", "text": "Ég SVER það ég var að hugsa svo það 100% sama <<<icon_lol.gif>>>\n\r\nÁður en þetta allt skeði, var ekkert? Og áður en það var ekkert, var kannski til einhver annar heimur sem eyðilagðist svo?\n\r\nOg annað, afhverju eru allar plánettur kringlóttar??", "date": "2009-12-16 22:22:00", "post_id": 8}, {"user_name": "bjozzy", "text": "Þetta hefur tekið sinn tíma, Drullu flott samt..", "date": "2009-12-16 22:25:00", "post_id": 9}, {"user_name": "hundur", "text": "það getur varla varið að þetta einstaka tilvik sé tilviljun og hafi bara gerst einu sinni í endalausri sögu veraldarinnar.\n\nHversu stór er alheimurinn? hvenær byrjaði hann? hvað er það sem veldur hreyfingu og þenslu í alheiminum? hvað erum við? hversvegna erum við? Hvar erum við í þróuninni, varla erum við lokastigið? afhverju misstum við hárið og hvað varð um skottið, það væri awesome að hafa skott.\n\n\nTími og alheimurinn er eitthvað það mest heillandi viðfangsefni sem hægt er að hugsa sér.", "date": "2009-12-16 22:47:00", "post_id": 10}, {"user_name": "vladrulli", "text": "svör við þessu öllu og fleiru finnurðu með því að lesa nógu oft í biblíunni!\n\n\n\r\nnei, kannski ekki.. en það eru alveg til tilgátur, kenningar og jafnvel mælanleg gögn hvað þetta varðar... lestu þér til... nenni ekki að skrifa ritgerð hérna... <<<icon_lol.gif>>>\n\n\n\nþyngdarafl beinist inn að punkti frá öllum áttum...\n\n\r\n----\r\nþað er vitað að það eru til billjónir sólkerfa í hverri stjörnuþoku... og að það eru til billjónir stjörnuþoka í alheiminum...\n\r\nþað sem ég hef verið að velta fyrir mér er hvort það hafi ekki verið billjónir \"big-bang\" atburðir og því hvort það séu til billjónir aðrir alheimar... gaman að pæla í svona bulli... verst að maður lifir ekki nógu lengi til að fá einhver svör... <<<icon_lol.gif>>>", "date": "2009-12-16 22:49:00", "post_id": 11}, {"user_name": "Jóhann ari", "text": "hver veit hvort að einhver crazy scientist finnur út leið til að deyfa öldrun<<<icon_lol.gif>>>\n\r\nannars er þetta magnað video, eina sem ég spyr mig er hversu magnað það er hvað við erum búinn að finna út mikið um alheiminn en samt svo óhugnalega lítið", "date": "2009-12-16 23:13:00", "post_id": 12}, {"user_name": "Joker_", "text": "já ég hef lengi spáð í þessu", "date": "2009-12-16 23:18:00", "post_id": 13}, {"user_name": "Niflhel", "text": "Ég var einmitt í lok þessarar annar að skrifa ritgerð sem kom inná nokkur af þessum viðfangsefnum... Það fyndna er, er að ég held það hafi ekki verið ein staðreynd í allri ritgerðinni vegna þess að þessi fræði sem kallast \"heimsfræði\" (cosmology) er einungis byggð á kenningum vísindamanna. Ég var sem sagt að skrifa um endalok alheimsins og þar var komið inná hulduorku og læti... Nevermind, nenni ekki að skrifa alla ritgerðina hingað en þetta er fjandi áhugavert efni!<<<icon_wink.gif>>>", "date": "2009-12-16 23:31:00", "post_id": 14}, {"user_name": "Kjallin", "text": "Nenniru að uploada henni?\n\r\nMyndu án djóks margir vilja lesa", "date": "2009-12-16 23:33:00", "post_id": 15}, {"user_name": "Niflhel", "text": "Það er alveg kenning á lofti um það hvort við lifum í \"multiverse\" (margir alheimar) sem gerir okkur í raun ennþá minni í samanburði við ALLAN alheiminn. Samkvæmt henni þá eru alheimar í \"dvala\" þ.e.a.s. eins og okkar alheimur var fyrir miklahvell. Þá er öll orkan og allt efnið í alheiminum komið í einn pinkulítinn punkt (singularity) eins og eitt RIIIIIIIIIISA svarthol. Þegar allir þessir alheimar í dvala eru nógu þétt saman þá þegar það myndast miklihvellur í einum þeirra þá smitar hann hina og myndast keðjuverkun... Sem þýðir að fyrir utan okkar alheim gætu verið margir alheimar á sama þróunarstigi og okkar. Þetta þýðir líka að langt frá okkar alheimi gætu verið alheimar sem eru miklu eldri eða yngri en okkar... Vó djúpt!<<<icon_cool.gif>>>", "date": "2009-12-16 23:36:00", "post_id": 16}, {"user_name": "Niflhel", "text": "Ég skal reyna að grafa upp ritgerðina... en hvert á ég að setja hana? \n\n\nNevermind... Set hana bara hingað. <<<icon_smile.gif>>>\n\nÞetta er samt bara óunnin útgáfa af ritgerðinni, þetta eintak er þannig uppsett að það er engin tilvitnun og kannski einhverjar innsláttarvillur, ég sem sagt skilaði henni ekki svona inn.\n\nEndir alheimsins\n\nÍ margar aldir hafa eðlisfræðingar og stjörnufræðingar velt því fyrir sér hvort og hvernig alheimurinn muni farast. Nú er vitað samkvæmt þversögn Olbers að alheimurinn er endanlega gamall, þ.e. hann er ekki eilífur. Þetta þýðir að alheimurinn þarf einhverntímann að enda (tilvitnun). Erfitt getur verið að gera sér í hugarlund hvernig hann mun enda, en samt sem áður hafa vísindamenn látið á það reyna. Kenningar um endalok alheimsins hafa skotið upp hausnum í einhverjar aldir en það var ekki fyrr en að Albert Einstein setti fram kenningu sína um rúmtíma árið 1916 að þær urðu almennilega vísindalegar og útskýranlegar (tilvitnun).  Margar af þeim hafa verið afsannaðar en aðrar er erfiðara að afsanna þar sem við búum ekki yfir nógu mikilli þekkingu eins og er. Sú þekking sem vísindamenn byggja niðurstöður sínar á er tvíþætt: Annars vegar geta þeir séð hvernig þróun alheimsins hefur verið frá miklahvelli með því að horfa svo langt í burtu í alheim að ljósorkan sem við sjáum er gríðarlega gömul. Þannig geta þeir kortlagt þróun alheimsins til okkar tíma. Hins vegar reyna vísindamenn að kljást við óútskýrða stjarnfræðilega hluti með stærðfræði- og eðlisfræðiformúlum og skýringum. Þannig geta þeir bæði rannsakað fortíðina og reynt að spá fyrir um framtíðina.  Nýlegustu kenningarnar virðast styðjast að miklu leiti við hluti sem við hreinlega könnumst ekki við; hulduorku og hulduefni. Í dag eru þrjár aðalkenningar ríkjandi; Miklahrun, Miklakul og Miklarof. Hver þeirra ætli sé líklegasta skýring á enda alheimsins?\n\nHulduorka:\n\tTil þess að geta farið nánar í útskýringar á nýlegri kenningum heimsfræðinnar þarf að gera góð skil á einu fyrirbæri. Það er allsstaðar, heldur alheiminum í jafnvægi en um leið stuðlar að endalokum hans og það fyndna er, er að við sjáum það ekki, heyrum ekki í því, finnum ekki lykt af því né getum mælt það. “Undarlegur huldur kraftur hefur e.t.v. tekið við stjórn alheimsins. Rannsóknir hafa í það minnsta sýnt að alheimurinn þenst út með sífellt meiri hraða eins og til sé sundrandi kraftur sem þeytir honum út á við. Kraftur þessi er hvarvetna í alheiminum, en vísindamenn vita ekki hvaðan hann fær orku sína. Fram til þessa hefur því þessi kraftur verið nefndur “hulduorka”.” (tilvitnun). \nHulduorka (e. Dark energy) er kraftur sem einungis er til í huganum á vísindamönnum, þ.e.a.s. þá grunar að einhver svona kraftur sé til, en hafa ekki fundið hann ennþá. Talið er að 73% af öllu efni í alheiminum sé hulduorka, en einungis 4% séu úr sýnilegu efni (Tilvitnun).  Hugsunin á bakvið hulduorkuna er sú að einhver kraftur hlýtur að verka á móti þyngdarkraftinum því annars myndi alheimurinn dragast að massamikilli miðju. Þar sem hulduorkan vinnur á móti þyngdarkraftinum þá hlýtur alheimurinn annaðhvort að stækka eða minnka eftir magni hulduorku. Ef hulduorkan er minni en þyngdarkrafturinn þá dregst alheimurinn saman, en ef hulduorkan er meiri þá stækkar alheimurinn. Á þessu byggjast kenningarnar um endilok alheimsins. Samkvæmt ofurstrengjakenningum þá er efni og orka í okkar alheimi tengt þrívíðum alheimi eins og við þekkjum hann, en kenningin leyfir þyngdarkraftinum að sleppa í aðrar víddir. Svokallaðar gravítónur eru öreindir sem miðla þyngdarkraftinum og ef kenningin stemmir þá missir þrívíði alheimurinn okkar gravítónur sínar í aðrar víddir sem orsakar útþenslu alheimsins. Ekki er endilega stuðst við ofurstrengjakenningar í kenningunum um endalok alheims en hins vegar útskýra þær hugsanlega útþenslu alheims.\nÞess má til gamans geta að einungis eru þrír kraftar sem vísindamenn vita nánast ekkert um og hálfskammast sín fyrir það. Einn krafturinn myndaðist  í brotabroti af sekúndu eftir Miklahvell þegar alheimurinn fór úr því að vera milljón sinnum minni en kjarni atóms, í það að vera á stærð við strandbolta. Sá huldni kraftur er einfaldlega kallaður útþensla. Annar krafturinn stýrir hreyfingum stjarna og stjörnuþoka. Hann er töluvert sterkari en þyngdarkrafturinn sem við þekkjum og heldur hann stjörnuþyrpingum og -þokum saman og snýr þeim. Þriðji krafturinn er svo hulduorkan sem veldur því að alheimurinn þenst út með sífellt meiri hraða, eins og talað var um hér að ofan.\n\nMiklahrun:\n\tMiklahrun (e. the Big Crunch) er svolítið sér á báti ef svo má að orði komast. Sú kenning kemur út frá annarri kenningu um “lokaðan heim” (e. Closed Universe). Í lokuðum heimi er þyngdarkrafturinn sterkari kraftur en hulduorkan og heimurinn er eins og kúpull. Summa horna þríhyrnings verður meiri en 180° og línur geta ekki verið beinar, þær tengjast alltaf og mynda hring (Tilvitnun). Þetta þýðir að hægt og rólega dregst alheimurinn saman en um leið minnkar hulduorkan þannig að alheimurinn hrynur saman, eins og nafnið bendir til um. Í lokin verða til milljarðar svarthola sem sameinast í eitt risasvarthol sem er það eina sem eftir er af alheiminum. Vangaveltur eru um það hvort annar miklihvellur taki við af miklahruni þannig að alheimurinn gangi í hringi, byrji sem svarthol sem síðan springur út en svo hægt og rólega þéttist aftur í svarthol og svo koll af kolli. \nEins og þessi kenning um miklahrun hljómar nú ekkert fráleit þá eru nokkrir gallar sem gera hana heldur ólíklega skýringu á enda alheimsins. M.a. má nefna að þegar þessi kenning var búin til þá trúðu vísindamenn á  kosmólógískan konstant (táknaður w) sem Einstein hafði fundið upp. Seinna kom svo í ljós að hinn kosmólógíski konstant sem átti að vera krafturinn sem verkaði á móti þyngdarkraftinum var svo stærðfræðilega vitlaus að Einstein kallaði hann mestu mistök ferils síns (Tilvitnun). Kenningin um hulduorku tók síðan við af kosmólógíska konstantinum og mælingar á henni benda til þess að ekki er möguleiki á að miklahrun geti átt sér stað.\n\n\nMiklakul:\n\tNúna, þegar búið er að útiloka möguleikann á lokuðum heimi, þá athugum við möguleikana sem koma með kenningunni um “opinn heim”, þ.e. alheimur þar sem hulduorkan verður sterkari en þyngdarkrafturinn, alheimurinn verður í laginu eins og öfugur kúpull og summa horna þríhyrnings verður minna en 180° (Tilvitnun). Einn möguleikinn er Miklakul (e. the Big Freeze). Kenningin um Miklakul fjallar sum sé um sífellt stækkandi alheim, þar sem kraftur hulduorkunnar yfirstígur þyngdarkraftinn og heimurinn hættir að dragast saman og byrjar að þenjast út. Þéttleiki hulduorkunnar er stöðugur og þenslan á alheiminum verður stöðug líka. Þetta þýðir að ef við myndum upplifa þetta þá myndum við geta fylgst með því þegar stjörnuþokur og vetrarbrautir fjarlægjast okkur hægt og rólega, alltaf með sama hraða. Loksins þegar á enda er komið þá sjáum við ekki lengur neitt í kringum okkur, alheimurinn virðist hafa þanist út í nánast hið óendanlega. Ekki er nóg af gasi eftir í stjörnuþokum til þess að nýjar stjörnur geti myndast og þegar gamlar stjörnur eru búnar með forðabúr sín af orku þá standa bara svartholin eftir sem eyðast síðan með Hawkings geislun. Núna er svo langt á milli stjörnuþyrpinga að allur þéttleiki varma og orku er farinn og í staðinn fyrir -270°C meðalhitastig (Tilvitnun) eins og er núna í alheiminum þá verður alkul (-273°C) alls staðar og allt líf hættir. Við alkul hætta meira að segja atóm að hreyfast. Endalokin eru svo fólgin í dauðum, frosnum og hreyfingarlausum alheimi (Tilvitnun). Þessi kenning er sú sem flestir vísindamenn trúa á í dag, hún þykir hvað líklegust miðað við þær upplýsingar sem við höfum í höndunum eins og er.\n\nMiklarof:\n\tHinn möguleikinn í opnum heimi er Miklarof (e. the Big Rip) sem er líklegast áhugaverðasta kenningin um endalok alheimsins. Samkvæmt niðurstöðum rannsókna þriggja þekktra stjörnufræðinga, Caldwell, Kamionkowsky og Weinberg, þá á alheimur hér eftir alltaf eftir að stækka. Ekki nóg með það heldur mun hann alltaf stækka meira og meira og með meiri og meiri hraða. Samkvæmt þessu þá mun alheimurinn enda í Miklarofi. “Eftir 35 milljarði ára mun slíkur fráhrindandi kraftur vera orðinn svo mikill að alheimur mun slitna í sundur. Geimurinn mun bregðast við slíkum krafti með þeim hætti að hvorki stærstu stjörnuþokur né minnstu öreindir geta staðist honum snúning.” (Tilvitnun). Miklarof fer sum sé þannig fram að þensla alheimsins verður alltaf meiri og meiri svo að hún tekur miklu styttri tíma en Miklakul og er um leið miklu hræðilegri. Frekar hratt og örugglega byrja stjörnuþokur að hverfa, síðan sólkerfi og svo seinast plánetur og minni massar. Uppi stendur alheimur sem er allslaus á ótrúlega skömmum tíma. Til þess að reyna að sanna bæði kenninguna um Miklarof (og ofurstrengjakenninguna sem nefnd var hér áður) eru vísindamenn að reyna að búa til leysigeislatækni sem getur mælt með millimetranákvæmni fjarlægðina milli tunglsins og jarðarinnar. Þetta verður gert með því að skjóta leysigeislanum á spegla sem Appolo-geimfarar skildu eftir á tunglinu fyrir einhverjum árum síðan. Ef fjarlægðin lengist á milli ára þá sannar það útþenslu alheimsins og getur hugsanlega sannað hinar tvær kenningarnar (Miklarofs- og strengjafræðikenninguna) í leiðinni. Sumir vísindamenn eru harðir á því að þessi kenning gæti alveg staðist en aftur á móti eru líka margir vísindamenn sem vilja meina að m.a. út af mistökum Einsteins með kosmólógíska konstantinn þá gæti Miklarof ekki átt sér stað. \n\n\nAðrar kenningar:\n\tMargar aðrar kenningar eru til, en flestar þeirra eru svo langsóttar að þær eru varla teknar alvarlega af flestum vísindamönnum:\n\n“Flatur heimur” (e. Flat universe) er með venjulega summu horna þríhyrnings (180°) en sú kenning inniheldur annað hvort hulduorku eða ekki. Þetta þýðir að alheimurinn endar eins og í opnum heimi ef hann inniheldur hulduorku, þ.e. hann stækkar ávallt, en með stöðugt minnkandi hraða, þangað til hann annað hvort rofnar (eins og í Miklarofi) eða kólnar (eins og í Miklakuli). Ef engin hulduorka er í flötum heimi þá endar hann óendanlega stór (Tilvitnun). Þessi kenning þykir frekar ólíkleg, og þá sérstaklega vegna þess að vísindamenn eru svo vissir að hulduorka sé til en gæti samt sem áður alveg átt sér stað.\n\n“Hitadauði” (e. Heat Death) í opnum heimi er í raun náskyldur Miklakuli. Munurinn er einfaldlega sá að í stað þess að alheimurinn endi í alkuli þá endar hann mjög kaldur og orkan er svo dreifð að í raun ekkert gerist né hreyfist. Hitadauði útilokar ekki allt líf, eitthvað líf gæti verið eftir til að byrja með, þar sem það er ekki alkul, en annars er alheimurinn búinn að vera.  Hitadauði í lokuðum heimi er hins vegar mjög heitur þar sem alheimur hrynur saman og við það myndast gífurlegur hiti svo að allt líf ferst en alheimurinn endar svo eins og í Miklahruni (Tilvitnun). Ekki er þessi kenning alveg eins viðurkennd og Miklakul en hins vegar gæti hún alveg staðist, og þá sérstaklega í lokuðum heimi.\n\n“Miklaskopp” (e. the Big Bounce) er náskylt Miklahvelli. Það skýrir sig þannig að alheimurinn endurnýjar sig alltaf. Ef við ímyndum okkur að heimur endar í Miklahruni (sem risasvarthol) og vakni síðan aftur til lífsins með Miklahvelli, þá erum við komin með Miklaskopp. Miklaskopp er sem sagt tvíþætt; fæðing og visnun alheims. Samkvæmt þessari kenningu væri okkar alheimur sá tveggja milljarðasti í röðinni (Tilvitnun). Þessi kenning er frekar óvinsæl, og þá sérstaklega hjá strengjafræðingum. Þeir telja þetta vera algerlega ómögulegt samkvæmt þeirra útreikningum. Flestir vísindamenn eru einnig á því að ekki sé alheimur okkar fastur í hringrás.\n\n“Fjölheimur” (e. Multiverse) er kenning um marga alheima. Samkvæmt þessu þá er okkar alheimur bara dropi í hafi sem geri heimsfræðina ennþá flóknari. Ef við hugsum okkur marga alheima “í dvala” þétt saman, þá gæti keðjuverkun myndast ef einn alheimurinn “vaknar til lífsins” með Mikla hvelli þannig að nokkrir alheimar gætu vaknað samtímis (Tilvitnun). Kenningin um Fjölheim er mjög vinsæl meðal bóka- og kvikmyndahöfunda en þykir ekki mjög líkleg í alvörunni.\n\n\tAllar kenningar um endalok alheimsins hafa einhverja kosti og einhverja galla og koma þær í rauninni allar til greina. Það gæti líka þess vegna vel verið að engin þeirra spái raunverulega fyrir um endalok alheimsins. Okkur mannkyninu vantar hreinlega miklu meiri upplýsingar til að vinna úr til að geta vitað örlög alheimsins með vissu, en vísindamenn allavega hafa reynt eins og þeir geta og hafa greinilega látið huga sína reika allduglega miðað við hversu margar mismunandi kenningar eru og hafa verið á lofti. Ef við þyrftum samt að velja einhverja líklegustu kenninguna þá eru flestir vísindamenn í dag á því máli að Miklakul sé sú kenning sem hefur mesta möguleika, enda benda flestar rannsóknir til þess. Hins vegar er nánast enginn á því máli að Miklahrun sé mögulegt þar sem rannsóknir sýna að alheimurinn er að þenjast út. Eftir alla þá vinnu sem vísindamenn hafa lagt í þetta viðfangsefni hafa þeir allavega komist að fimm meginkenningum; alheimurinn byrjaði með Miklahvelli, einhver kraftur vinnur á móti þyngdarkraftinum, einhver kraftur stækkaði alheiminn gífurlega hratt í byrjun Mikla Hvells, einhver kraftur heldur stjörnuþokum saman og á hreyfingu sem er sterkari en þyngdarkrafturinn og alheimurinn er að þenjast út og mun gera það þangað til hann deyr. \nÞegar á botninn er hvolft þá er þessi vitneskja alveg merkilegt afrek og við stoppum ekki hér. Heimsfræðin er bara á byrjunarstigi og mun bara verða víðtækari þangað til við komumst að því hvernig alheimurinn mun enda.\n\n\nHeimildir\nhttp://en.wikipedia.org/wiki/End_of_the_universe \nhttp://en.wikipedia.org/wiki/General_relativity \nhttp://en.wikipedia.org/wiki/Future_...nding_universe \nhttp://en.wikipedia.org/wiki/Heat_death_of_the_universe \nhttp://en.wikipedia.org/wiki/Big_Bounce", "date": "2009-12-16 23:36:00", "post_id": 17}, {"user_name": "finder", "text": "Ef þú gætir setið á ljóseind og myndir ferðast frá plánetu í t.d. 100 milljón ár inn í sjónauka hjá einhverjum sem væri að horfa upp í himininn, þá er fjarlægðin sem þú hefur ferðast 0 og tími sem hefur liðið 0 líka. Þannig þú í raun snertir bæði plánetuna og sjónaukann bæði í einu, mindfucked yet?", "date": "2009-12-16 23:37:00", "post_id": 18}, {"user_name": "mnemic", "text": "mér finnst alltaf jafn gaman að fræðast og spá í svona hlutun og magnað myndband\n\n\nhann er alltaf að stækka. ég las einhverstaðar að hann stækkaði um 27 milljón ljósár á ári en ég veit nú ekki allveg hvað er til í því en gaman að lesa það.\n\n\n\nég er nokkuð viss um að það sé þyngdaraflið sem veldur því \n\n\r\nspáiði samt í því fyrir hvert sandkorn á jörðinni eru yfir milljón stjörnur sem eru náttúrulega bara sólir og ef þær eru þetta margar þá á ég erfitt með að trúa að það sé hvergi annarstaðar líf", "date": "2009-12-16 23:45:00", "post_id": 19}, {"user_name": "Sergio", "text": "gömul .gif mynd en passar í umræðuna", "date": "2009-12-17 00:56:00", "post_id": 20}, {"user_name": "Kitty Svarfdal", "text": "virkilega flott myndband.. og vá hvað ég er búin að hafa gaman af því að lesa þennan þráð=)", "date": "2009-12-17 01:14:00", "post_id": 21}, {"user_name": "Viktor10", "text": "geðveikt video, þvílík vinna og tími sem hefur farið í þetta <<<icon_surprised.gif>>>", "date": "2009-12-17 02:10:00", "post_id": 22}, {"user_name": "haukurn", "text": "það er svo mikið bögg að reyna að hugsa um þetta. þetta er bara too big fyrir okkar litla heila <<<icon_biggrin.gif>>>\r\nef heimurinn er að þenjast út,, í hvaða rúm er hann að þenjast ? ef hann er að þenjast út, þá er eitthvað sem er á bakvið okkar heim ;O sem okkar heimur er að þenjast út í !\n\r\ntooo muchomucho,, farinn að skoða gallery lateeer :P", "date": "2009-12-17 02:27:00", "post_id": 23}, {"user_name": "tomaz", "text": "Þess má líka geta að þetta voru um 14.000 milljón ár síðan eða 14 milljarða ára síðan en ekki billjón. Enska orðið billjón=milljarður.\n\r\nHér eru nokkrar glósur úr skólanum fyrir þá sem vilja fræðast en frekar um sjörnufræði: \n\r\n-  Alheimurinn varð til við Miklahvell.  Miklahvell er hægt að útskýra sem hraða útþenslu.  Í byrjun var ofurheitt öreindaskýr.  Þegar skýið tók að þenjast út kólnaði það og neikvæðar rafeindir tóku að sveima umhverfis jákvætt hlaðnar róteindir og frumefnið vetni varð til og síðar frumefnið helíum.  Fljótlega eftir myndun vetnisins varð alheimurinn gagnsær.  Vegna þyngdakrafta dróst efnið í kekkjunum saman og myndaði vetrabrautir og stjörnur en það er þekkt staðreynd að stjörnur verða til þegar efni í geimnum þéttist fyrir áhrif eigin þyngdakrafta. Í fyrstu urðu engar stórstjörnur til, en útfrá bruna sem varð urðu til sprengistjörnur og við það þeyttust frumefni sem urðu til í geimnum.   \r\n- Þróun alheims er hægt að sjá í afstæðiskenningum Einstein og fleiri nútíma kenningum eðlisfræðinnar.  Samkvæmt þeim kemur þrennt til greina :\r\n \t- Í fyrsta lagi getur verið að útþensla haldi áfram alla framtíð þannig að alheimurinn þynnist stöðugt og stjörnumyndun hætti.  Stjörnurnar og vetrabrautirnar hverfa.\r\n \t- Í öðru lagi getur hugast að þyngdarkrafturinn sem leitast við að draga alheiminn saman og útþenslan nái jafnvægi þannig að útþenslan stöðvist og alheimurinn verði stöðugur eftir það.\r\n \t- Í þriðja lagi er hugsanlegt að þyngdarkrafturinn nái yfirhöndinni, en þá stöðvast útþenslan smátt og smátt og samdráttur hefst \r\n- Útþensluhraði alheimsins fer vaxandi og er því fyrsti möguleikinn líklegastur.  \n\r\n- Vetrabrautinn : Er disklaga með hnöttóttan kjarna og tvo uppvafða arma sem mynda eins konar snúð í geimnum.  Umhverfis diskinn sveima nokkrar kúlulaga stjörnuþyrpingar.  Þvermál Vetrabrautarinnar er 100.000 ljósár\r\n- Ljósár : Er mælieining í stjörnufræði, er sú lengd sem ljósið fer á einu ári en það fer 300.000 km á einni sekúndu. Það tekur ljósið rúmar 8 mín að fara frá sólinni að jörðinni sem þýðir að sólin er í meiri en 144000000km fjarðlægð frá jörðinni.\r\n-Orkulind stjarnanna :  Sólarljósið verður til við kjarnasamruna, það er þegar kjarnar léttra frumefna renna saman og mynda þyngri frumefni.  Við það tapast massi sem umbreytist í orku.", "date": "2009-12-17 14:34:00", "post_id": 24}, {"user_name": "g0tlife", "text": "enda erum við enþá að þróast sagt er að eftir nokkur ár þá meina ég nokkur mörg ár þá munu börn byrja fæðast ekki með litlu tá <<<icon_smile.gif>>>", "date": "2009-12-17 16:55:00", "post_id": 25}, {"user_name": "MR.TAN", "text": "Nett", "date": "2009-12-17 17:07:00", "post_id": 26}, {"user_name": "hundur", "text": "Hefur einhver pælt í því að kannski eru apar þróðari útgáfa af okkur?\n\r\nHvernig? Tungumálið þeirra er alheimstungumál sem þeir skilja sín á milli, sama hvar í heiminn er komið (hugsanlega). Eitthvað í framtíðinni mun verða til þess að við séum betur sett í formi apa en manna (3ja heimstyrjöld eða eitthvað álíka sem rústar öllu) sem mundi meika þann sense að við færum að borða skordýr og laufblöð því ekkert annað væri til.\n\n\r\nBara nett pæling, tel hana afar ólíklega.", "date": "2009-12-17 17:09:00", "post_id": 27}, {"user_name": "Jóhann ari", "text": "við erum allavegana að verða minni með árunum, ef við förum ekki að borða betur", "date": "2009-12-17 17:14:00", "post_id": 28}, {"user_name": "Niflhel", "text": "Ertu alveg viss um það? Á einni öld er meðalhæð Íslendinga búin að hækka um 10 cm or some... Ok kannski frekar á tveimur öldum en samt sem áður...", "date": "2009-12-18 13:18:00", "post_id": 29}, {"user_name": "Jóhann ari", "text": "Hver 10 ár hækkar meðalhæð í Evrópu um 13 millimetra, hinsvegar erum við ekki að verða hærri og hærri en nokkurntíman áður, við erum að hækka í þá hæð sem að forfeður okkar fyrir þúsundum ára voru.\n\nFyrir langa löngu, á steinaldartímanum. Voru veiðimenn og safnarar. Veiðimenn sáu fyrir kjöti og próteini á meðan safnarar týndu jurtir, ávexti og ber. Ransóknir sýna að þessir veiðimenn-safnarar mataræði á við 85 plöntur(ávexti og grænmeti).\nÞá var landbúnaður fundinn upp, með hörmulegum áhrifum. Heilu skógarnir hurfu og í staðin að hafa mataræði á við 85 plöntur tóku 3 plöntur við; hveiti, hrísgrjón og maiz. Þetta gerði okkur smærri og óhollari. Samt, landbúnaðurinn dreyfðist með þeirri ástæðu að einn bóndabær gæti séð fyrir fæðu fyrir tíu sinnum fleiri manns en veiðimenn og safnarar gerðu.\n\nÁ meðan síðustu ísöld stóð (sem endaði fyrir 10.000 árum) var fólk aðeins hærri og feitara útaf kuldanum. En þegar loftslagið varð aðeins heitara byrjaði fólk að grennast og minnka, og þegar hitnun jarðar tekur áhrif gætum við jafnvel minnkað meira. \n\n\nsvona til gamans þá er hérna mynd af framtíðar þróun mannkynsins(kenning)\n\n\n\np.s. sá einhverstaðar mynd af þróun höfuðkúpunar sem heillaði mig mjög svo. Ef einhver veit um hana vinsamlegast setja hana hér<<<icon_smile.gif>>>", "date": "2009-12-18 14:01:00", "post_id": 30}, {"user_name": "Hannsi", "text": "Stjörnurnar eru kúlulaga af því að þyngdarkraftur milli efnisagnanna í þeim togar þær saman og þær eru í rauninni \"mest saman\" með því að mynda kúlu. Þannig verður til dæmis orka þeirra minnst.\n\r\nTekið af vísindavefnum <<<icon_wink.gif>>>", "date": "2009-12-18 15:18:00", "post_id": 31}, {"user_name": "RAT", "text": "með svona hluti til að pæla í og eina sem heimurinn virðist spá í eru peningamál <<<icon_smile.gif>>> silly humans.", "date": "2009-12-18 15:35:00", "post_id": 32}, {"user_name": "burger", "text": "hafiði samt pælt í því að vísinda menn spá alltaf miljarða ára aftur í tímann hvernig geta þeir mælt svona langt aftur í tímann ? hvernig reikna þeir það út ? \n\nen allavegana hvernig þróumst við þegar einhver ein fæða dettur út ? td korn eða einhvað álíka ?", "date": "2009-12-18 17:00:00", "post_id": 33}, {"user_name": "Klubber", "text": "Hef alltaf haft mikinn ághuga á þessum pælingu, elska lifandi vísindi tímaritið og get ei beðið eftir að fá mér minn eiginn störnukíki<<<tongueout.gif>>>", "date": "2009-12-18 19:04:00", "post_id": 34}], "file_urls": ["http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_surprised.gif", "http://live2cruize.com/spjall/images/smilies/icon_biggrin.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_biggrin.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_lol.gif", "http://live2cruize.com/spjall/images/smilies/icon_lol.gif", "http://live2cruize.com/spjall/images/smilies/icon_lol.gif", "http://live2cruize.com/spjall/images/smilies/icon_lol.gif", "http://live2cruize.com/spjall/images/smilies/icon_wink.gif", "http://live2cruize.com/spjall/images/smilies/icon_cool.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_surprised.gif", "http://live2cruize.com/spjall/images/smilies/icon_biggrin.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/icon_wink.gif", "http://live2cruize.com/spjall/images/smilies/icon_smile.gif", "http://live2cruize.com/spjall/images/smilies/tongueout.gif"], "date": "2009-12-16 20:38:00", "files": [{"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_surprised.gif", "path": "full/d290c0b1b0a24c0e501c16bf56f989b5c89a036d.gif", "checksum": "ae735b5dd659dc4b3b0f249ce59bef79"}, {"url": "http://live2cruize.com/spjall/images/smilies/icon_biggrin.gif", "path": "full/24620e8136e134c2ee38603a088528683844d88a.gif", "checksum": "f970a6591668c625e4b9dbd3b7a450d7"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_biggrin.gif", "path": "full/24620e8136e134c2ee38603a088528683844d88a.gif", "checksum": "f970a6591668c625e4b9dbd3b7a450d7"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_lol.gif", "path": "full/fa705ed47e899453195f9b57838cc55ca8fdd97f.gif", "checksum": "b76e7729d43c4a49182d020741285bef"}, {"url": "http://live2cruize.com/spjall/images/smilies/icon_lol.gif", "path": "full/fa705ed47e899453195f9b57838cc55ca8fdd97f.gif", "checksum": "b76e7729d43c4a49182d020741285bef"}, {"url": "http://live2cruize.com/spjall/images/smilies/icon_lol.gif", "path": "full/fa705ed47e899453195f9b57838cc55ca8fdd97f.gif", "checksum": "b76e7729d43c4a49182d020741285bef"}, {"url": "http://live2cruize.com/spjall/images/smilies/icon_lol.gif", "path": "full/fa705ed47e899453195f9b57838cc55ca8fdd97f.gif", "checksum": "b76e7729d43c4a49182d020741285bef"}, {"url": "http://live2cruize.com/spjall/images/smilies/icon_wink.gif", "path": "full/e0413e903890fa930e3e5b25a9de5becbf03a64b.gif", "checksum": "f058206bb8ff732dbe8e7aa10d74c9cd"}, {"url": "http://live2cruize.com/spjall/images/smilies/icon_cool.gif", "path": "full/268b6de7ac68d94c2755e424eca1572f6620d521.gif", "checksum": "25c83ea511f206e88f214719dad9c88c"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_surprised.gif", "path": "full/d290c0b1b0a24c0e501c16bf56f989b5c89a036d.gif", "checksum": "ae735b5dd659dc4b3b0f249ce59bef79"}, {"url": "http://live2cruize.com/spjall/images/smilies/icon_biggrin.gif", "path": "full/24620e8136e134c2ee38603a088528683844d88a.gif", "checksum": "f970a6591668c625e4b9dbd3b7a450d7"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/icon_wink.gif", "path": "full/e0413e903890fa930e3e5b25a9de5becbf03a64b.gif", "checksum": "f058206bb8ff732dbe8e7aa10d74c9cd"}, {"url": "http://live2cruize.com/spjall/images/smilies/icon_smile.gif", "path": "full/1b4c582c326e1f58ed353744337401937e95b553.gif", "checksum": "9ee646ffab71107d1a11407be52f33a5"}, {"url": "http://live2cruize.com/spjall/images/smilies/tongueout.gif", "path": "full/2b091999f5e830e0870c5545cc18a1e45f5c18e2.gif", "checksum": "7d89dc219ad7bb9343c7e706bee961ea"}]}
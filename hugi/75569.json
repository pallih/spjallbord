{
    "forum_title": "Jeppar",
    "user": "Partytruck",
    "user_id": "16082",
    "date": "2002-05-04 22:43:08",
    "title": "Að jeppast á sumrin",
    "text": "Jæja nú er loksins komið sumar og sumir væntanlega búnir að skrúfa “litlu” dekkin undir og þá kemur oft upp klassísk spurning:\n“Er eitthvað hægt að jeppast þegar allur snjór er farinn?”\nÉg er ekki þessi týpa sem gef upp alla von af því að það er ekki hvítt undir dekkjunm þannig að ég á jákvætt svar við þessari spurningu en það eru margir sem finna það ekki í sér að fara í góða jeppaferð afþví að það má ekki keyra utanvegar allstaðar.\nOg það er það sem hefur vantað í þetta sport það er listi yfir skemmtilega slóða og línuvegi sem gaman að brölta um og leika sér á.  Þannig að ég ætla að byrja á því að telja upp nokkra slóða í nágreni við höfuðborgarsvæðið og vona að sem flestir bæti í þetta því það er aldrei að vita nema að maður slái þessu inn í word og geri alvöru lista.\n1. Hellisheiði - Beygt inn fyrir ofan skíðaskálabrekku og haldið inn á heiði. Hægt er að fara inn í innstadal eða áfram eftir heiðinni og niður með Hengildalsá og út á þjóðveginn fyrir ofan kamba.\n2. Helgafell - Keyrt inn hjá hesthúsahverfi í hafnarfirði og upp að stóru hvítu húsi og yfir læk hjá vatnsbólinu áfram inn slóða og upp að fjalli þar sem er hægt að fara til hægri upp fjallið eða áfram inn slóðann. Endar við Bláfjallaveg.\n3. Úlfarsfell - Klikkar ekki ef maður hefur ekkert að gera. Algjört möst að fara niður bak við fjallið og út á veginn við stóru gerfihnattadiskana.\n4. Óseyrasandar - Fínt að fara í góðu veðri niður á sanda við Þorlákshöfn að reyna tækið. Mun skemmtilegra fyrir bensínbíla.\n5. Ingólfsfjall - Þar að fá leyfi hjá fólkinu í Hvammi en það á víst að vera hægt að komast yfir í Grafning þessa leið.\nJæja ég nenni ekki meiru í bili þið komið vonadi með rest.",
    "url": "https://www.hugi.is/jeppar/greinar/75569/ad-jeppast-a-sumrin/",
    "url_id": "75569",
    "id": "532768",
    "replies": [
        {
            "user": "JHG",
            "user_id": "17371",
            "date": "2002-05-06 16:24:30",
            "id": "532769",
            "reply_to_id": "532768",
            "text": "Þú ert að gleyma aðal sumarferðinni, ÞÓRSMÖRK!!!\nJafnast fátt á við að demba góðum jeppa ofan í hyl og komast uppúr fyrir eigin vélarafli :)\nSvo fær maður gott adrenalín kick ef vélin drepur á sér í miðri Krossá (been there, done that).\nJHG\nP.s. það var ekki Blazerinn sem drap á sér í Krossá :)"
        },
        {
            "user": "Partytruck",
            "user_id": "16082",
            "date": "2002-05-06 18:10:29",
            "id": "532770",
            "reply_to_id": "532769",
            "text": "Það var nú með vilja gert að setja þórsmörk ekki inn í listann þar sem það á að vera grafið í annað hvort heilahvelið á jeppaeigendum.\nEn það er aftur á móti helvíti gaman þegar Krossáin er komin upp á framrúðu og maður situr rólegur við stýrið vitandi af því að dísillinn er alltaf að taka þurt inn á sig undir hanskahólfinu. :)\nEn ég var aðallega að fiska eftir skemmtilegum slóðum í nágreni reykjavíkur ca. 50km radíus eða svo.\nTvær í viðbót.\nVigdísarvellir - Beygt af Krísuvíkarveg fljótlega eftir vatnsskarðsnámur(hinumegin við brekkuna)\nHellisheiði - Nesjavellir  Það á víst að vera hægt að komast þarna á milli en hvar?"
        },
        {
            "user": "JHG",
            "user_id": "17371",
            "date": "2002-05-06 21:52:29",
            "id": "532771",
            "reply_to_id": "532770",
            "text": "Við verðum bara að passa okkur að fara ekki of snemma af stað (og passa hvar við keyrum) svo við lendum ekki í því sama og jepparnir sem komust í fréttirnar í kvöld.\nHvernig er það, var þetta Ford klúbbur (fyrir utan Löduna) eða voru það einu bílarnir sem komust ekki til baka ;)\nÉg hélt að svona vitleysa væri löngu aflögð.\nJHG"
        },
        {
            "user": "NOBRKS",
            "user_id": "7281",
            "date": "2002-05-10 00:14:48",
            "id": "532772",
            "reply_to_id": "532770",
            "text": "Eina leiðin á á milli Hellisheiðar og Nesjavallar er um svokallaða “kattartjarnarleið”, sú leið er aðeins fær að vetri til í miklum snjó!\nOg er þá ekið inn rétt fyrir ofan kamba og haldið beint áframm yfir ánna, en síðan er hlið með klöppum í kring þar sem eigi má halda áframm- sé krægt fyrir hornið á því og haldið sig við línuna, endar vegurinn á hálfgerðri sillu(ölkelduhnjúkur) þar sem brött brekka er niður í dalinn og um 200m þar til vegslóðinn(Álftatjörn) tekur við hjá nærsta mastri. frá því mastri fylgir maður svo slóða og endar nðri á veg á móts við Villingarvatn.\nÉg er 99% öruggur á því að einginn vegslóði liggur beint á milli Hellisheiðar og Nesjavalla.\n-skrifað án ábyrgðar-"
        },
        {
            "user": "porky",
            "user_id": "2189",
            "date": "2002-05-12 18:50:17",
            "id": "532773",
            "reply_to_id": "532770",
            "text": "Ég vil benda mönnum á allt reykjanesið það er rosalega flott landslag nánast hvert sem þú ferð.\nÞað er skemmtileg leið upp að spákonuvatni (minni að að heiti það) er allavega þá er tekin vinstri beygja í Kúagerðinu og þar upp eftir þangað til komið er að Höskuldavöllum og í áttina að keili. Þar er svo einhverstaðar hægt að beyja upp í fjallgaðinn þarna.\nÞar er einhver brattast brekka sem ég hef tekist á við og ekki bætir úr þegar það er 90° beygja efst í henni (nánast) og svo þgar yfir fjallið er komið keyrir maður niður hinu megin og niður að vatninu. En ég held að það sé enginn önnur leið út úr þessu, maður verður bara að fara sömuleið til baka. Þetta er roslega sérstak þar sem það er vatn inni á milli tveggja fjalla.\nOg þetta þarf ekki að taka nema svona eina kvöldstund.\np.s þessi bretta sem rætt er um er stundum nefnd veltibrekka eða krossabrekka fyrra nafnið segir sig sjálft en það seinna dregur nafn sitt af ótöldu hjöruliðskrossum sem þarna hafa brugðist eigendum sínum. Ég myndi telja vonlaust að fara þarna upp á bíl sem er ekki með læsingar allavega á öðru drifinu."
        },
        {
            "user": "Partytruck",
            "user_id": "16082",
            "date": "2002-05-06 23:01:24",
            "id": "532774",
            "reply_to_id": "532768",
            "text": "það voru bara fordar því hinir sem eru vanir að festa sig t.d. á toyoyoyotu druslum voru ekki að reyna en þeir á fordunum sem festa sig nefninlega aldrei lögðu bara af stað og héldu að þeir myndu komast yfir þetta eins og allt annað!\nFord eru góðir bílar!!!"
        },
        {
            "user": "Partytruck",
            "user_id": "16082",
            "date": "2002-05-06 23:48:23",
            "id": "532775",
            "reply_to_id": "532774",
            "text": "Jahérna það er bara svona…..það sést bara hvað ford eigendur eru vel gefnir í fréttunum.  Meðal Toyotu eigandi hefði krækt fyrir þetta og EKKI valdið stórkostlegum náttúruspjöllum."
        },
        {
            "user": "JHG",
            "user_id": "17371",
            "date": "2002-05-07 09:02:16",
            "id": "532776",
            "reply_to_id": "532775",
            "text": "Skv. upplýsingum frá www.f4x4.is voru þetta varnarliðsmenn, í USA eru menn svo mikið fyrir að drullumalla meðan við viljum leika okkur í snjónum.\nJHG"
        }
    ]
}
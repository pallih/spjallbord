{
    "forum_title": "Ljóð",
    "user": "Sithy",
    "user_id": "18816",
    "date": "2002-06-12 13:58:08",
    "title": "Drottning hafsins",
    "text": "Hleypur yfir öldur drottning hafsins\num allar aldir öldur fossa\nkringum hana létt og glatt\nárin líða án sults og sára\nein hún klífur öldur alda.\nÁður hafði hún kóng og krónu,\nkróga lítin og kolsvart hár\nnú særir hún og svertir hafið\nsver við kletta, æfir öldur\nein hún bíður ragnarraka.\nLjósa hárið bylgjast við brá\nbláu augun, blítt, hún logar\náður hafði hún svarta þrá\nnú lýsir dauðans sakleysi eitt þar frá\nhleypur yfir öldurnar ástinni hjá.\nBölvar og ragnar beinunum hjá\ná hafsbotni liggja kóngur og króna\nklettabjörgin - skrikaði fótur\nkróganum, í fallinu, reyndi að bjarga\nnú liggja þau bæði botninum á.\nHár hennar svarta lýstist og logar\neldur í augum, brakandi dauðaþrá\num allar aldir öldur fossa\nárin líða án sults og sára\nbíður hún ein beinunum hjá.",
    "url": "https://www.hugi.is/ljod/greinar/81214/drottning-hafsins/",
    "url_id": "81214",
    "id": "577739",
    "replies": [
        {
            "user": "Koppur",
            "user_id": "21225",
            "date": "2002-06-12 18:14:14",
            "id": "577740",
            "reply_to_id": "577739",
            "text": "Þetta er rosalegt ljóð!"
        },
        {
            "user": "ahs",
            "user_id": "18317",
            "date": "2002-06-12 22:36:48",
            "id": "577741",
            "reply_to_id": "577739",
            "text": "VÁ! mjög flott, rosalega skemmtilega stuðlað og með sterkum beinum myndum og myndhverfingum. Verí næs.\nMinnir mjög mikið á einhver Eddukvæði, það er auðvitað eðlilegt þar sem það er sami vetvangur.\nFallegt. Mjög skemmtilegur bragarháttur/form á því\nhaltu endilega áfram"
        },
        {
            "user": "tmar",
            "user_id": "14050",
            "date": "2002-06-13 11:02:20",
            "id": "577742",
            "reply_to_id": "577739",
            "text": "gríðarlega flott ljóð…en(það er alltaf en!) nokkur atriði sem ég rak augun í….ef þú ert á annað borð að nota ljóðstafi þá finnst mér fara betur á því að nota þá alltaf…annað virkar svo viðvaningslegt og tilviljanakennt….velti fyrir mér hvres vegna það er mismunandi hrynjandi milli erinda, finnst það vera braglýti ef hrynjandin er óregluleg milli erinda(NB! bara mín skoðun)….þegar skiptast á tví og þríliðir má stúfur ekki standa eftir þrílið, það hljómar mjög klaufalega sbr. bíður hún ein beinunum hjá, ráðandi tvíliðir en síðan kemur þríliður og endar á stúf, spunring hvort að setningin hefði mátt vera …bíður hún ein beinum (þeirra) hjá….báðar lausnirnar fela í sér notkun á tvílið í stað þríliðar…..annars finnst mér þetta vera glæsilegt ljóð sem má gera að algerri perlu með smá yfirlegu….vel gert! :)"
        },
        {
            "user": "Sithy",
            "user_id": "18816",
            "date": "2002-06-13 12:53:41",
            "id": "577743",
            "reply_to_id": "577742",
            "text": "Ég held þú hafir rétt fyrir þér að þeirra hljómi betur - hef líka verið að velta fyrir mér endirnum á þriðja erindinu og byrjuninni á því fjórða (“hjá”) ..svo ég breitti örlítið fjórða erindinu … þarfnast smá vinnu! Takk fyrir!! :)"
        }
    ]
}
{
    "forum_title": "Farsímar",
    "user": "freki",
    "user_id": "1682",
    "date": "2005-01-19 11:44:32",
    "title": "Hætta sölu á óskráðum frelsiskortum í Noregi",
    "text": "Sælir Hugar\nLangar að vekja þetta áhugamál og send því hér þýdda grein frá sænska tímaritinu “Mobil”\nFrá og með fyrsta janúar munu norsku símafélögin að hætta að selja óskráð frelsiskort. Það er norska lögreglan sem vill að öllu frelsiskort verði skráð.\nÞegar þú ert með óskáð númer þá er ekki hægt að leita eftir því og þú getur þá hringt nafnlaust frá farsímanum.  Þetta er það sem norska lögreglan vill stopppa segir í frétt frá ITavisen.\nSamkvæmt fréttinni þá á að vera ómögulegt að fylla á frelsiskort sem ekki eru skráð fyrir 1. febrúar. Og öll óskráð farsímanúmer í Noregi verða lokuð 1. ágúst 2005\nHvað finnst ykkur ætti löggan hér að skikka Símann og OgVodafone að taka upp svona ?\nSko meina hvað græðir löggan á þessu ?\nTel að þarna sé um persónunjósnir að ræða.\nEf fólk vill vera “Nafnlaust” því ekki leyfa þeim það.\nEN þið góðir hugar Komið að ykkur :)",
    "url": "https://www.hugi.is/farsimar/greinar/270757/haetta-solu-a-oskradum-frelsiskortum-i-noregi/",
    "url_id": "270757",
    "id": "1910805",
    "replies": [
        {
            "user": "Saxi",
            "user_id": "26780",
            "date": "2005-01-19 12:17:23",
            "id": "1911074",
            "reply_to_id": "1910805",
            "text": "Að mínu mati er þetta töluvert öryggisatriði.\nEkki fyrir svo löngu síðan var skrifuð frétt í eitthvað af öllum þessum dagblöðum sem við eigum, þar sem sagði af símtali sem þjálfari ræðuliðs hafði fengið. Í samtalinu hafði einhver hótað fjölskyldu mannsins líkamsmeiðingum en ekkert var hægt að gera sökum þess að um leyninúmer var að ræða (eða óskráð númer ég man það ekki alveg).\nHvað ef viðkomandi hefði nú ætlað að fylgja þessum hótunum eftir? hefði þá ekki verið gott fyrir lögreglu að hafa þessa leið að manninum, annaðhvort til að stöðva hann áður en hann framkvæmdi verknaðinn eða þá að minnsta kosti til að koma honum bak við lás og slá eftir að verknaðurinn var framinn?\nÉg er ekki að segja að allir þyrftu að vera fyrir allra augum í símaskránni, heldur bara það að fólk væri skráð í einhvern gagnagrunn sem hægt væri að leita í ef þörf krefði."
        },
        {
            "user": null,
            "user_id": null,
            "date": "2005-01-19 12:43:46",
            "id": "1911117",
            "reply_to_id": "1911074",
            "text": "Sammála, það þarf ekki endilega að vera opið almenningi heldur aðeins lögreglunni."
        },
        {
            "user": "einaraxel",
            "user_id": "5042",
            "date": "2005-01-19 20:50:38",
            "id": "1912316",
            "reply_to_id": "1911074",
            "text": "Hlýtur að hafa verið óskráð númer því ég held að innanfrá megi sjá hver hringjandinn var þótt viðkomandi númer sé leyninúmer."
        },
        {
            "user": "Anon",
            "user_id": "10099",
            "date": "2005-01-20 12:42:08",
            "id": "1913212",
            "reply_to_id": "1911074",
            "text": "Hvað með það fólk sem þarf síns eigins öryggis vegna að vera með leyninúmer, held meira segja að þeir séu fleiri en hini"
        },
        {
            "user": "Vilhelm",
            "user_id": "2179",
            "date": "2005-01-19 13:10:08",
            "id": "1911157",
            "reply_to_id": "1910805",
            "text": "Ég er persónulega fylgjandi því að þetta yrði tekið upp á Íslandi, að öll frelsisnúmer yrðu skráð. Dæmið sem er komið með hér í svari að ofan er einmitt ein af ástæðunum fyrir því; óprúttnir aðilar geta notað þetta sér í vil.\nÉg veit ekki til þess að þetta sé brot á persónuvernd, þetta fer í gagnagrunn hjá símafélaginu, og lögreglan getur nælt sér í upplýsingar um númer sem hún þarf gegn dómsúrskurði."
        },
        {
            "user": "Delany",
            "user_id": "56810",
            "date": "2005-01-19 14:27:07",
            "id": "1911260",
            "reply_to_id": "1910805",
            "text": "Mér finnst að afskipti stóra bróðurs eigi að vera haldið í lágmarki. Þó svo að lögreglan ætti einungis að hafa aðgang að þessu þá þyrtfi það ekki að vera svo. Margir hafa óskráð frelsi öryggisins vegna."
        },
        {
            "user": "Skari60",
            "user_id": "53642",
            "date": "2005-01-19 14:40:21",
            "id": "1911299",
            "reply_to_id": "1910805",
            "text": "það er fyrst og fremst verið að reyna að stöðva barnaníðinga með þessu og dópsala..\nÞið sem haldið að “öryggið” sé meira ef þið eruð með óskráðan síma minnir mig svolítið á málflutning kana um byssueign ;)"
        },
        {
            "user": "LalliOni",
            "user_id": "8819",
            "date": "2005-01-19 14:49:48",
            "id": "1911323",
            "reply_to_id": "1910805",
            "text": "æ nei, þeir vita símanúmerið mitt. er þetta virkilega spurning? einu þeir sem að tapa á þessu eru krimmarnir og óþjóðalýðurinn"
        },
        {
            "user": "Anon",
            "user_id": "10099",
            "date": "2005-01-19 15:50:43",
            "id": "1911531",
            "reply_to_id": "1911323",
            "text": "Það er fullt af fólki sem er með símanúmerið sítt óskráð vegna síns eigins öryggis, og það er marg sannað að séu svona upplýsingar til einhversstaðar þá geta þeir sem virkilega ætla sér að ná í þær komist í þær.\nÉg er alfarið á móti þessu"
        },
        {
            "user": "LalliOni",
            "user_id": "8819",
            "date": "2005-01-20 08:12:47",
            "id": "1912996",
            "reply_to_id": "1911531",
            "text": "Og? Heldurðu virkilega að það sé erfitt að finna út símanúmer einhvers? Ef að einhver vill vita símanúmerið þitt þá þarf ekki mikið til sko. Símanúmer betur varið enn kennitala… persónuvernd er virkilega orðin rotin."
        },
        {
            "user": "Anon",
            "user_id": "10099",
            "date": "2005-01-20 09:06:20",
            "id": "1913022",
            "reply_to_id": "1912996",
            "text": "Það náttúrlega finnur enginn símanúmerið mitt ef það er óskráð?"
        },
        {
            "user": "LalliOni",
            "user_id": "8819",
            "date": "2005-01-20 09:25:41",
            "id": "1913032",
            "reply_to_id": "1913022",
            "text": "Ef að þú hefur símanúmer þá býst ég við því að fleirri en bara þú vitir það. Annars væri lítil hjálp í símanúmeri ekki satt? Síðan er upplýsing um númerið þitt í símum sem að hafa hringt í þig og hinsegin."
        },
        {
            "user": "Anon",
            "user_id": "10099",
            "date": "2005-01-20 09:47:12",
            "id": "1913040",
            "reply_to_id": "1913032",
            "text": "Veistu, það er alveg ótrúlega margt fólk sem getur ekki verið með skráð númer, t.d. konur úr ofbeldisfullum samböndum, sem eru mun fleiri en þú getur ímyndað þér.\nEf ég er í slíkri aðstöðu þá get ég verið með óskráð númer og jafnvel hringt úr leyninúmeri, svo get ég nú vonandi treyst því að mínir bestu vinir og fjölskylda séu ekki að dreifa númerinu mínu"
        },
        {
            "user": "LalliOni",
            "user_id": "8819",
            "date": "2005-01-20 11:07:35",
            "id": "1913094",
            "reply_to_id": "1913040",
            "text": "Já, frænka mín var að hætta í nasty sambandi með gaur út í Danmörku. Hún veit að ef að gaurinn vill virkilega leita hana uppi þá getur hann það. Það er ekkert mál að fá upplýsingar um símanúmer með einum hætti eða öðrum. Fjölskyldan eða vinir hafa líklegast síma. Í þeim síma gæti bara vel verið að þitt símanúmer er geymt. Að kíkja í símaskrána í síma á meðan verið er að hlaða hann ætti ekki að vera of erfitt."
        },
        {
            "user": "Anon",
            "user_id": "10099",
            "date": "2005-01-20 11:39:31",
            "id": "1913145",
            "reply_to_id": "1913094",
            "text": "afvherju ætti maður sem var að berja mig til óbóta að vera í aðstöðu til að skoða síma vina minna og ættingja þegar þeir eru í hleðslu.\nÞú ert líka bara að snúa útúr núna.\nÉg er svo ekki viss að þetta verði samþykkt, alla vega get ég lofað þér að símafyrirtækin munu berjast kröftuglega gegn þessu, lögreglan hér reyndi víst eitthvað svipað og það var kæft i fæðingu á sínum tíma"
        },
        {
            "user": "LalliOni",
            "user_id": "8819",
            "date": "2005-01-20 11:47:04",
            "id": "1913157",
            "reply_to_id": "1913145",
            "text": "Errr… hvað ertu að meina? Afhverju ætti hann erfitt með að ná í síma einhvers? Hvort sem er hvort heldurðu að það sé betra að hafa alla þessa dealer-a , morðingja, ræningja og aðra krimma á gangi um borgina heldur en þessa menn sem misþyrma konum sínum? Ætti konan ekki bara að láta lögregluna sjá um mannin? (Auðvitað eru vond dæmi um lögregluna eins og málið í Eyjum núna)"
        },
        {
            "user": "Anon",
            "user_id": "10099",
            "date": "2005-01-20 12:40:42",
            "id": "1913210",
            "reply_to_id": "1913157",
            "text": "Hvort sem er hvort heldurðu að það sé betra að hafa alla þessa dealer-a , morðingja, ræningja og aðra krimma á gangi um borgina heldur en þessa menn sem misþyrma konum sínum\nJá ég meina, þær áttu hvort sem er örugglega flestar skilað að láta berja sig.\nErtu að segja að það sé þess virði að eyðileggja líf nokkura saklausra svo að hægt sé að ná nokkrum glæpamönnum?\nEigum við ekki bara að leyfa lögguni að hlera þá sem þá vilja hlera, leyfa þeim að leita heima hjá þeim sem þeir vilja leita hjá og taka fólk til yfirheyrslu þegar þeim hentar?\nÞetta myndi alveg vafalaust fækka glæpum alveg heilmikið, afhverju erum við ekki löngu byrjuð á þessu?"
        },
        {
            "user": "LalliOni",
            "user_id": "8819",
            "date": "2005-01-20 12:56:04",
            "id": "1913226",
            "reply_to_id": "1913210",
            "text": "Erum við að tala um sama hlutin? Þú varst að tala um að þetta væri brot í persónuvernd ekki satt? Síðan fór þetta í hvaða galla þetta myndi hafa. Hvað eru karlar sem að misþyrma konum sínum? Jú, þeir eru eflaust glæpamenn. Afhverju er verið að leggja þetta frumvarp fram? Jú, til að gefa lögreglunni kleyft að  fylgjast betur með sakborningum. Heldurðu að þegar þetta gerist þá hættir löggan að gera neitt annað en að sitja á lögreglustöðinni með headphones að hlusta á símtöl allra íslendinga? Auðvitað þarf dómara til að leyfa hlerun án þess leyfis munu símfyrirtækin alls ekki hleypa neinum að símstöðvunum. Varðandi ólögmætar leitir, handtökur og annað kemur það bara málinu engan vegin við."
        },
        {
            "user": "Anon",
            "user_id": "10099",
            "date": "2005-01-20 14:53:26",
            "id": "1913429",
            "reply_to_id": "1913226",
            "text": "Ætli við verðum þá ekki bara að vera sammála um það að vera ósammála, mér finnst að það eigi að vera sjálfsögð mannréttindi að geta verið með síma án þess að það sé hægt að nota hann til að fylgjast með þé"
        },
        {
            "user": "LalliOni",
            "user_id": "8819",
            "date": "2005-01-20 15:25:51",
            "id": "1913521",
            "reply_to_id": "1913429",
            "text": "Lögreglan getur alveg hlerað hvaða síma sem að þeir vilja. Þeir þurfa svosem ekkert númerið þitt til að hlera síman. Láta smá hlerunarbúnað í gemsan er nóg."
        },
        {
            "user": "Anon",
            "user_id": "10099",
            "date": "2005-01-20 15:42:43",
            "id": "1913564",
            "reply_to_id": "1913521",
            "text": "Nei, þeir geta það ekki"
        },
        {
            "user": "LalliOni",
            "user_id": "8819",
            "date": "2005-01-20 15:43:55",
            "id": "1913569",
            "reply_to_id": "1913564",
            "text": "Well þeir auðvitað þurfa heimild frá dómara. Eða ertu ekki að meina það?"
        },
        {
            "user": "Anon",
            "user_id": "10099",
            "date": "2005-01-20 15:48:43",
            "id": "1913587",
            "reply_to_id": "1913569",
            "text": "Þeir þurfa heimild frá dómara og hafa því næst samband við símafyrirtækin sem sjá um þetta"
        },
        {
            "user": "LalliOni",
            "user_id": "8819",
            "date": "2005-01-20 15:50:26",
            "id": "1913595",
            "reply_to_id": "1913587",
            "text": "Einmitt en ef að við erum að tala um gemsa sem að er ekki skráður þá er alveg hægt að koma fyrir hlerunarbúnaði í honum."
        },
        {
            "user": "Anon",
            "user_id": "10099",
            "date": "2005-01-20 16:15:02",
            "id": "1913667",
            "reply_to_id": "1913595",
            "text": "Lögreglan fengi aldrei rétt til að hlera óskráðan síma þar sem þeir gætu ekki sannað hver ætti hann.\nSvo er þetta ekki gert þannig að það sé komið fyrir einhverskonar búnaði"
        },
        {
            "user": "LalliOni",
            "user_id": "8819",
            "date": "2005-01-20 16:22:01",
            "id": "1913704",
            "reply_to_id": "1913667",
            "text": "Ef að komið er fyrir dómara með sannanir að þessi gemsi sé í eigu þess aðila en ekki í láni þá fá þeir heimild til að hlera hann. Auðvitað vilja þeir frekar hlusta gegnum símafyrirtækin heldur en að setja hlerunartæki inn í hann. Dómari gefur ekki bara leyfi til þess að hlera síma heldur líka til að hlera eigur svosem… síma."
        },
        {
            "user": "Anon",
            "user_id": "10099",
            "date": "2005-01-20 21:12:45",
            "id": "1914511",
            "reply_to_id": "1913704",
            "text": "Ef ég skil þig rétt, fá þeir semsagt dómsúrskurð, stela síma viðkomadiog koma fyrir í honum hlerunarbúnaði?"
        },
        {
            "user": "LalliOni",
            "user_id": "8819",
            "date": "2005-01-21 08:50:28",
            "id": "1915164",
            "reply_to_id": "1914511",
            "text": "Já, er það svo erfitt að trúa? Ég meina miðað við hvað lögregla Íslands hefur verið að gera þá efast ég um að þeir gætu hlerað ketti."
        },
        {
            "user": "Anon",
            "user_id": "10099",
            "date": "2005-01-21 10:03:23",
            "id": "1915205",
            "reply_to_id": "1915164",
            "text": "Til hamingju, þetta er það allra heimskulegasta sem ég hef heyrt á þessu ári……"
        },
        {
            "user": "LalliOni",
            "user_id": "8819",
            "date": "2005-01-21 10:13:43",
            "id": "1915214",
            "reply_to_id": "1915205",
            "text": "Viltu vera svo vænn til þess að skýra hvað gerir þessa staðfestingu heimskulega?"
        },
        {
            "user": "Anon",
            "user_id": "10099",
            "date": "2005-01-21 10:17:47",
            "id": "1915219",
            "reply_to_id": "1915214",
            "text": "HEldur þú virkilega að lögreglan á íslandi, sé með einhverskonar leyniþjónustu sem stelur símum hugsanlegrar glæpamanna og eigi þar að auki það fullkominn hlerunarbúnað að hann komist án þess að eftir honum sé tekið í pínulitla gsm síma?"
        },
        {
            "user": "LalliOni",
            "user_id": "8819",
            "date": "2005-01-21 11:36:01",
            "id": "1915297",
            "reply_to_id": "1915219",
            "text": "Leyniþjónusta: já. Síðast þegar ég vissi höfðu þeir ekkert smá stóra byggingu útaf fyrir sig. Efast um að þeir nota aðeins eina hæð. Kannski sýna þeir hve lélegir þeir eru að þeir eru í Kópavoginum og rata ekki úr honum. Líka er búið að leka lista yfir ómerkta lögreglubíla oftar en einu sinni. Þeir hafa alveg nógu mikið fjármagn til að koma hlerunarbúnaði  fyrir í “pínulitlum” GSM síma. Það er bara spurning um hvort að það er einhver þess fjármagns virði hér á Íslandi. Ég veit ekki hvaða bændur þú heldur að vinni í leyniþjónustunni en ég get lofað þér því að þeir hafa meira en heygaffla í fórum sínum."
        },
        {
            "user": "Anon",
            "user_id": "10099",
            "date": "2005-01-21 15:24:47",
            "id": "1915727",
            "reply_to_id": "1915297",
            "text": "Hvar er þessi bygging?  LOL………\nErtu nokkuð að tala um rannsóknarlögreglu ríkisins?"
        },
        {
            "user": "LalliOni",
            "user_id": "8819",
            "date": "2005-01-21 15:54:49",
            "id": "1915791",
            "reply_to_id": "1915727",
            "text": "Kópavogi, fyrir neðan Hamraborgina síðast þegar ég vissi. Gæti nú bara vel verið að ég hafi ruglað þessum tveim saman. En nú jæja, þetta snertir þá líka. Ekki er öll sú bygging bara undir rannsóknarstofur og kaffistofur.\n“LOL”"
        },
        {
            "user": "Anon",
            "user_id": "10099",
            "date": "2005-01-21 16:35:28",
            "id": "1915856",
            "reply_to_id": "1915791",
            "text": "Allavega, það er ekki til neitt sem heitir Leyniþjónusta á íslandi og sem starfsmaður hjá símafyrirtæki þá get ég sagt þér að eina leiðin fyrir lögregluna til að hlera á íslandi er í gegnum símafyrirtæki viðkomandi símaeiganda"
        },
        {
            "user": "LalliOni",
            "user_id": "8819",
            "date": "2005-01-21 17:18:01",
            "id": "1915989",
            "reply_to_id": "1915856",
            "text": "nokkuð létt að finna þetta en því miður er síðan niðri.\nhttp://www.althingi.is/dba-bin/ferill.pl?ltg=130&mnr=871\nþetta samtal er búið að gera mig virkilega forvitin ^^."
        },
        {
            "user": "Anon",
            "user_id": "10099",
            "date": "2005-01-20 09:20:58",
            "id": "1913029",
            "reply_to_id": "1912996",
            "text": "Tökum dæmi:  Bróðir minn er margdæmdur dópsali, af þeim sökum vill lögreglan fylgjast náið með mér, vegna laga eins og þessara geta þeir auðveldlega nálgast upplýsingar um hvað númerið mitt er og fylgst með mér og jafnvel hlerað símtölin mín þó að ég sé heiðvirður borgari - vilt þú virkilega lifa í svoleiðis þjóðfélagi?"
        },
        {
            "user": "LalliOni",
            "user_id": "8819",
            "date": "2005-01-20 09:27:38",
            "id": "1913033",
            "reply_to_id": "1913029",
            "text": "Til þess að fá leyfi til að hlera hvað sem er þarf að fá heimild frá dómara. Ef að eina tenging þín og engin haldbær sönnunargögn eru um að þú tengist dópsölu bróður þíns þá geta þeir ekki hlerað þig. Ég held að þú ættir frekar bara að hætta því að hjálpa bróður þínum og koma lögum yfir hann… krimminn þinn! ^^"
        },
        {
            "user": "freki",
            "user_id": "1682",
            "date": "2005-01-19 16:43:47",
            "id": "1911650",
            "reply_to_id": "1910805",
            "text": "Ég var einum of fljótfær á mér. Þegar ég sendi inn þessa grein en þetta er til komið svo að afbrotum og fl minnki í Noregi, eða það telur lögreglan þar.\nSammt takk fyrir ykkar innlegg."
        },
        {
            "user": "lhg",
            "user_id": "4278",
            "date": "2005-01-22 15:38:10",
            "id": "1917779",
            "reply_to_id": "1910805",
            "text": "Mér finnst fólk hérna vera að rugla svolítið saman að hafa óskráð númer eða óskráð frelsi.\nÞú getur verið með óskráð númer eða sem kölluð voru leyninúmer í gamla daga.  Það er bara venjulegt símanúmer en er ekki skráð í símaskráð eða 118, en Síminn veit hver á og ef þú t.d. hótaðir einhverjum og það væri rakið á þitt númer gæti löggan fengið þær upplýsingar hjá Símanum hver ætti númerið.\nÞað er líka hægt að vera með númeraleynd, þ.e. símanúmerið þitt birtist ekki þegar þú hringir í síma sem er með númerabirti.  Margir halda að ef þeir eru með óskráð númer fái þeir sjálfkrafa númeraleynd en það var ekki þannig síðast þegar ég vissi.\nÞú getur síðan verið með óskráð frelsi sem er þannig að ekki einu sinni símafyrirtækið veit hver þú ert.  Þú getur hótað fólki, hringt gabbsímtöl í löggur og sjúkrabíla, stundað alla mögulega glæpi og rabbað um þá í símanum meðan löggan er að hlusta en þeir geta ekki vitað hver þú ert.  Líklega gætu þeir samt notað upplýsingar til að miða númerið út og kannski sigtað út hvar þú átt heima á endanum ef þú hefur verið að gera eitthvað mjög alvarlegt.\nÍ sambandi við það að fólk verði að vera með óskráð frelsi til að fela sig fyrir ofbeldismönnum, þá blæs ég á svoleiðis rök.  Er fólk þá líka með óskráð heimilisfang?  Ekkert einfaldara fyrir ofbeldismanninn en að kíkja í heimabankann sinn í þjóðskrá og sjá hvar þú átt heima.  Jafnvel þó þér takist að fá þjóðskrá til að skrá það ekki eða skrá vitlaust heimilisfang, er fólk þá líka í leynivinnu?  Eru börnin þess ekki í skóla eða á leikskóla?  Það er alltaf hægt að finna fólk með einhverjum leiðum ef vilji er fyrir hendi.\nÞó fólk sé með leyninúmer sem er ekki skráð í símaskrá, þá þarf það ekki endilega að vera með rétt heimilisfang skráð hjá Símanum þannig að þó ofbeldismaðurinn þekki einhvern sem vinnur þar og getur flett þessu upp er hann ekkert bættari með neitt nema geta hringt í þig og þá gætir þú látið rekja hann og kært hann fyrir hótanirnar, þ.e.a.s. nema hann sé að hringja úr óskráðu frelsisnúmeri.  Ég sé alla vega enga löglega þörf fyrir óskráð frelsi og er nokkuð sama þó það yrði bannað."
        }
    ]
}
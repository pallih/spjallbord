{
    "forum_title": "Smásögur",
    "user": null,
    "user_id": null,
    "date": "2007-08-09 13:45:46",
    "title": "1.",
    "text": "eikarbrúnir elskhugar dansa saman á ströndinni og sandurinn telur fótspor þeirra og sjórinn stelur þeim\ntvíhjól steypist í sjóinn og sölumaður því hann er þyrstur og þreyttur\n- hann selur líf sitt og drekkur -\nsæt stúlka með háf sem hún skellir í hafið missir rós úr hárinu og vindurinn gleypir hana og réttir ungum dreng sem felur hana bakvið eyrað\nog strákurinn horfir bláum augum á stelpuna\nog stelpan horfir bláum augum á strákinn\nog vindurinn blæs ryki í augun sem þau losna við þegar þau eru orðin ein og sólin sem þau ekki þekkir er farin og það er dimmt\nhún gengur nær honum og sjórinn fyssar í takt við andardráttinn\nhann lætur sem hann heyri ekki í henni eða að minnsta kosti sjái hana ekki\nþangað til\n- hvar áttu heima? - spyr hann og honum er kalt og vindurinn feykir hárinu til hliðar\n- á ströndinni - hún strýkur sér um hárið og brosir\n- þar er kalt - muldrar hann og stelpan sest til hans á bekkinn\n- áttu nokkuð aðra svona? - spyr hann og tekur skrælnaðan stöngul frá eyranu sem eitt sinn var rós\nog hún lætur hann fá aðra sem hún tók úr hárinu og hann drekkur hitann úr rósinni og honum hlýnar\n- ég er búin að bíða eftir þér og bíða eftir þér og bíða eftir þér - og svo andvarpar hún og faðmar hann að sér\n- mamma er dáin og pabbi er ekki hér eða kannski er hann hér en ég sé hann ekki - hann hóstar og augun tóm og grá krjúpa á nefinu og eyrun eru rauð\nog hún tekur í höndina á honum og saman ganga þau meðfram sjávarsíðunni\n- ég flutti hingað fyrir nokkrum mánuðum eða kannski vikum ég man það ekki - en ég vil ekki vera þar svo ég kom hingað - segir hann mjóróma\n- er það langt í burtu? - hún lítur inní ljósahafið og það sést glampa í augunum hennar\n- húsið mitt? það er í miðbænum og það er hávaði þar og það er alltaf tónlist þar og það er fólk sem gengur þar framhjá sem talar og talar og enginn er heima nema ég - svarar hann\n- ég bý í bát - hún bendir og hann sér\n- ég skal fara með þig þangað - segir hún og ætlar að toga hann uppí bátinn\nog hann sér konu og mann uppí bátnum\nhann segir hann verði fljótt sjóveikur en stekkur samt uppá þilfarið\n- eru þetta mamma og pabbi þinn?- spyr hann og verður feiminn\n- já - og hún dregur hann áfram og hann dettur en það heyrist ekki\nog hann gengur inn um hurðir og niður þrep\nog hún á herbergi sem hann sér að er stórt\nþar eru skeljar og kuðungar og steinar og allt er stórt\nhann spyr hvort hann megi eiga eitthvað sem minjagrip en hún svarar ekki\neða að minnsta kosti heyrir hann það ekki því hann sofnar í sporunum\nog dreymir\nog hann vaknar í rúmi - einn inní herbergi - og ætlar kallar á hana\nhann veit hvað hún heitir en man það ekki svo hann hrópar\n- halló? -\nen hann drukknar í eigin hrópum og ekkert heyrist nema bergmálið\nsem svarar honum kaldri röddu\nog báturinn vaggar og vaggar og hann verður sjóveikur\nsvo hann stekkur uppá þilfar og hallar sér niður og andlitið vísar á sjóinn og hann hrópar\n- halló? -\nen enginn svarar\nog sólin er einmana á himninum\neinmana en heit\nsvo hann lítur upp og hrópar en enginn svarar\nog sólin nístir í húðina þar sem hann stendur einn\nog hvert sem hann lítur sér hann bara öldur\nog bara öldur\nhljóðlátar - því þær þora ekki að segja honum að hann sé einn -",
    "url": "https://www.hugi.is/smasogur/greinar/533891/1/",
    "url_id": "533891",
    "id": "5114591",
    "replies": [
        {
            "user": "Noproblem",
            "user_id": "23636",
            "date": "2007-08-09 17:16:03",
            "id": "5133298",
            "reply_to_id": "5114591",
            "text": "Kúl. Ég fíla ‘stílinn’, og þú munt örugglega ná að skrifa mjög skemmtilega eftir örlitla fínpússun."
        },
        {
            "user": "spadz",
            "user_id": "49702",
            "date": "2007-08-09 20:35:56",
            "id": "5133903",
            "reply_to_id": "5114591",
            "text": "vá þetta er skemmtileg lesning =)"
        },
        {
            "user": "mycircle",
            "user_id": "56056",
            "date": "2007-08-09 20:53:20",
            "id": "5133954",
            "reply_to_id": "5114591",
            "text": "Jaaá, hef aldrei lesið neitt svona áður ;)\nLíst bara ágætlega á þetta :P.\nMættir samt gera einhverjar komur, punkta eða eitthvað svoleiðis í staðinn fyrir öll “og”-in ;). Á sumum stöðum var flott að hafa nokkur “og” en á öðrum var það allt of þreytandi :).\nBætt við 9. ágúst 2007 -  20:56\nt.d. eins og þetta ;)\n- hvar áttu heima? - spyr hann\nog\nhonum er kalt\nog\nvindurinn feykir hárinu til hliðar\nÞarna væri líklegast betra að gera “…spyr hann. Honum er kalt og vindurinn feykir hárinu til hliðar.” ;)\nBara svo þú misskiljir ekki hvað ég er að meina :)"
        },
        {
            "user": "mycircle",
            "user_id": "56056",
            "date": "2007-08-09 21:07:02",
            "id": "5133994",
            "reply_to_id": "5133954",
            "text": "Skil hvað þú meinar. Fannst og - in samt bara gefa þessu einhvern kæruleysislegan svip…"
        },
        {
            "user": "mycircle",
            "user_id": "56056",
            "date": "2007-08-09 21:12:26",
            "id": "5134010",
            "reply_to_id": "5133994",
            "text": "jájá, það kom alveg ágætlega út stundum…bara stundum aðeins oof mikið ;)"
        },
        {
            "user": null,
            "user_id": null,
            "date": "2007-08-10 00:33:30",
            "id": "5134631",
            "reply_to_id": "5133994",
            "text": "Mér fannst það flott. Persónubundið kannski."
        },
        {
            "user": "Solid",
            "user_id": "56227",
            "date": "2007-08-10 19:02:54",
            "id": "5136123",
            "reply_to_id": "5114591",
            "text": "fínt"
        },
        {
            "user": "Optimus",
            "user_id": "37383",
            "date": "2007-08-11 23:59:21",
            "id": "5138856",
            "reply_to_id": "5114591",
            "text": "Funky."
        },
        {
            "user": null,
            "user_id": null,
            "date": "2007-08-14 15:50:51",
            "id": "5145507",
            "reply_to_id": "5114591",
            "text": "flott saga, þú átt eftir að ná langt. mér fannst og - in flott, kannski bara dáldið mikið af þeim, ;)"
        }
    ]
}
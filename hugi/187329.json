{
    "forum_title": "Sagnfræði",
    "user": "Oberon",
    "user_id": "21887",
    "date": "2004-01-06 17:41:26",
    "title": "Leon Trotsky [1879-1940]",
    "text": "–Til að byrja með vil ég taka það fram að ég aðhyllist ekki –kommúnisma framar öðru og reyndi því að líta sem hlutlausustum –augum á efnið sem ég var með í höndunum.\nLeon Trotsky\nLev Davidovich Bronstein var fæddur á suðurströnd Úkraínu þann 26. október 1879 ekki langt frá Svartahafi. Foreldrar hans voru duglegir verkamenn sem mátu menntun mikils. Það var til þess að Lev flutti einungis 9 ára gamall einn til frænda síns í borgina Odessa þar sem hann sast á skólabekk. Hann þótti með mjög vel gefinn og góður nemandi, skilvís og heiðarlegur. Þessi persónueinkenni áttu eftir að einkenna manninn út líf hans.\nLev kláraði skóla sinn í Odessa og hélt í framhaldsnám í borgina Nicolayev þar sem hann lagði stund á stærðfræði. Á námsárum sínum þar komst hann fyrst í kynni við verkamannahreyfinguna og lífssýn Karl Marx. Byltingarólga þróaðist innra með honum. Árið 1897 var Lev virkur í stofnun ‘Suður rússneska verkamannabandalaginu’ og ári seinna aðalmaðurinn á bak við hinn nýstofnaða ‘Rússneska sósíal demókratíska verkamannaflokki (RSDLP)’.\nStuttu seinna var hann þó handtekinn fyrir aðgerðir sínar og dæmdur í útlegð í Síberíu árið 1900. Tveimur árum síðar flúði hann útlegð sína og tók upp nafnið Leon Trotsky. Trotsky átti sín fyrstu kynni það ár öðrum byltingarsinna, Vladimir Lenín í London á Englandi. Þar gerðist hann blaðamaður á kommúníska blaðinu ‘Iskra (Neistinn)’. Fljótlega var hann ásamt Lenín farinn að stjórna blaðinu og þar með orðinn einn af fremstu mönnum sem ýttu undir verkamannabyltingu í heimalandi sínu.\nÞó að þessir menn þráðu það sama voru þeir ekki á allt sammála um hvernig því markmiði ætti að vera náð. Lenín vildi blóðuga byltingu á meðan Trotsky vildi beita skrifum og þjóðarvakningu. Bolsévikar fylgdu Lenín en sá hópur sem fylgdi Trotsky kallaðist Mensévikar. Árið 1905 sneri Trotsky aftur til Rússlands og var virkur í fyrstu rússnesku verkamannabyltingunni og var kosinn forseti ‘Pétursborgardeildarinnar’, sem að leiddi uppreisnina.\nByltingin rann þó fljótt út í sandinn og var bæld niður af stjórnvöldum, flestir meðlimir Pétursborgardeildarinnar, t.a.m. Trotsky, voru dæmdir í útlegð í Síberíu og endaði okkar maður þar í annað sinn árið 1907. Sama ár tókst honum aftur að flýja útlegð sína og næstu 10 árin var hann höfuðpaur stærstu blaða og málsgagna kommúnista í Rússlandi, t.d. Pravda. Árið 1917 sneri Trotsky á ný heim til ‘móðurlandsins’ og í ágúst gerðist hann meðlimur miðstjórnar bolsévika-flokksins, sem leiddur var ótrauður áfram af Lenín gegnum súrt og sætt. Nú var okkar maður orðinn annar valdamesti sósíalistinn í öllu Rússlandi.\nSaman leiddu þeir í annað skiptið byltingu á hendur stjórninni komst bolsévikaflokkurinn til valda eftir október-byltinguna árið 1917. Trotsky fékk utanríkis- og hermál á sína könnu sem voru ein mikilvægustu ‘ráðuneytin’ í hinni nýstofnuðu ríkisstjórn. Hann sá um að byggja upp rússneska herinn fyrir hvað sem að höndum bæri.\nÁrið 1922 veiktist Lenín og dó tveimur árum seinna. Upp spruttu harðar deilur um hver ætti að taka við sem stjórnandi Sovétríkjanna. Lenín kaus Trotsky sér sem eftirmann en annar maður var kominn til sögunnar, Josef Stalin, sem var hátt settur innan ríkisins. Milli hans og Trotsky var hörð deila og lögðu þeir fæð á hvorn annan. Stalín vildi bæla niður þjóð sína með ofbeldi og hræðslu, þvert á móti hugsjónum kommúnismans, meðan Trotsky vildi halda áfram þróun Leníns og byggja upp landið með vinnusemi og friði. Það varð svo að Stalín hrifsaði að sér völdin og árið 1927 lét hann reka Trotsky úr stjórn bolsévikaflokksins og senda hann í útlegð til Kasakstan.\nÁrið 1929 komst Trotsky áfram til Tyrklands. Næstu áratugi eyddi hann í að skrifa greinar um hve andstæðar kenningar Stalíns voru gagnvart upprunarlegu hugmyndum kommúnismans og spáði því að ef að ríkið héldi svona áfram myndi það senn líða undir lok. Trotsky vingaðist við mexíkóska málarann Diego Rivera og með hans hjálp og áhrifum komst hann til Mexíkó þar sem hann bjó til æviloka.\nTrotsky átti hlut í að stofna nokkrar alþjóðlegar hreyfingar um sósíalisma sem margar hverjar eru enn starfandi. Leon Trotsky var á endanum eltur uppi af liðsmönnum Stalíns og var myrtur með ísöxi á skrifstofu sinni í Mexíkóborg þann 20. ágúst 1940.\nHeimildir:\nhttp://www.fbuch.com/leon.htm\nhtt p://www.geocities.com/youth4sa/trotskybio.html",
    "url": "https://www.hugi.is/saga/greinar/187329/leon-trotsky-1879-1940/",
    "url_id": "187329",
    "id": "1442105",
    "replies": [
        {
            "user": "Oberon",
            "user_id": "21887",
            "date": "2004-01-06 18:19:55",
            "id": "1442106",
            "reply_to_id": "1442105",
            "text": "HaHa, kom ekki alveg rétt út þetta efsta :P"
        },
        {
            "user": "Oberon",
            "user_id": "21887",
            "date": "2004-01-06 18:27:53",
            "id": "1442107",
            "reply_to_id": "1442105",
            "text": "copy paste …. essi ritgerð er á valhöll"
        },
        {
            "user": "Oberon",
            "user_id": "21887",
            "date": "2004-01-06 18:37:20",
            "id": "1442108",
            "reply_to_id": "1442107",
            "text": "Ekki beint BENT en þú mátt halda það"
        },
        {
            "user": "vondurrass",
            "user_id": "22483",
            "date": "2004-01-06 19:21:38",
            "id": "1442109",
            "reply_to_id": "1442108",
            "text": "Ágætis grein, mun betri en þessar venjulegu óvönduðu greinar á huga…\nKommúnismi var og er dæmdur til þess að mistakast, þetta er ágætis hugmynd en hún gengur aldrei upp. Öll kommúnismaríki falla."
        },
        {
            "user": "McSulli",
            "user_id": "25541",
            "date": "2004-01-06 20:33:14",
            "id": "1442110",
            "reply_to_id": "1442109",
            "text": "falla og rísa ekki stórveldi hvert á eftir öðru, rétt eins og Sovietríkin risu og féllu ? Enn þann dag í dag eru þónokkur Kommúnitaríki og er ekkert víst að þau fari að falla eitthvað á undan öðrum ríkjum sem hyllast ekki sömu stjórnmálastefnum, þó svo að í sumum þeirra ríki ekkert rosalegt góðæri en það er ekkert góðæri heldur í öllum þeim löndum sem hyllast kapítalisma eða einhverju öðru.\nMér þætti samt vænt að fá að vita rökin fyrir því að öll Kommúnistaríki séu dæmd til þess að mistakast og falla, þú gætir þó ekki bent mér á einhver slík, vondurrass minn ágæti ?"
        },
        {
            "user": "SAssassin",
            "user_id": "8617",
            "date": "2004-01-06 21:01:27",
            "id": "1442111",
            "reply_to_id": "1442110",
            "text": "Hvaða kommúnistaríki? Kúba? Kína? Kúba er í skítnum og Kína er aðeins að orðinu til kommúnistaríki."
        },
        {
            "user": "Oberon",
            "user_id": "21887",
            "date": "2004-01-06 21:43:35",
            "id": "1442112",
            "reply_to_id": "1442111",
            "text": "Kúba var náttúrulega ‘rísandi stjarna’ og stóð bandaríkjastjórn ógn af henni. Þeir komu á þessu viðskiptabanni og hver veit hvernig ástatt væri þarna í dag ef þess hefði ekki notið við?"
        },
        {
            "user": "apj",
            "user_id": "12570",
            "date": "2004-01-07 18:20:40",
            "id": "1442113",
            "reply_to_id": "1442112",
            "text": "væri það eitthvað ólíkt kína heh sumir kenna þessu viðskiptabanni um en það hafði svo hlæilega lítil áhrif á þá eftir að kalda stríðini lauk, þó það sé enþá í “gildi” þá eru  samt verið að selja vörur og flytja vörur frá kúbu til bandaríkjana og öfugt…"
        },
        {
            "user": "vondurrass",
            "user_id": "22483",
            "date": "2004-01-06 21:48:22",
            "id": "1442114",
            "reply_to_id": "1442111",
            "text": "Í kommúnista ríki er of mikil hætta á því að valdagráðugir menn komist til valda og misnoti sér stöðu sína, eins og hefur gerst… er það ekki bara ágætis rök?\nsvo myndi ég ekki sætta mig við það að fá sömu laun og einhver iðjuleysingi ef ég leggði mig fram eða hefði einhverja hæfileika umfram hann"
        },
        {
            "user": "mogull",
            "user_id": "16332",
            "date": "2004-01-07 00:13:53",
            "id": "1442115",
            "reply_to_id": "1442114",
            "text": "Enda fengiru ekki borgað það sama og iðuleysingji, því að iðjuleysingar í kommúnistaríkjum fá ekki neitt borgað."
        },
        {
            "user": "phi",
            "user_id": "21587",
            "date": "2004-01-14 12:18:38",
            "id": "1442116",
            "reply_to_id": "1442114",
            "text": "Heyrðu vertu ekki að fara með einhverjar bábiljur, alvöru kommúnismi myndi hafa mikið minni spillingu en kapítalmisma ríki, enda eru það mennirnir með mestu peningana með mestu völdin sem sanka bara að sér meiri pening o.s.frv.\nÞetta er eru enganveginn réttlætanleg rök, vegna þess að t.d. var Fídel ekkert valdagráður ( þótt hann hafi verið þrjóskur ) en BNA grófu undan stjórn hans og komu í veg fyrir að kommúnismi gæti átt sér raunverulegan grundvöll.\nÞú færð ekki SÖMU laun og einhver iðjuleysingi, hvað í andskotanum ertu að rugla !\nHver VERKAMAÐUR á að fá sömu laun og læknir, lögfræðingur o.s.frv. ekki hver iðjuleysingi, þeir sem væru öryrkjar fengju nú pening sjálfsagt, en er það ekki þanneig á Íslandi líka ?"
        },
        {
            "user": "Oberon",
            "user_id": "21887",
            "date": "2004-01-07 18:45:46",
            "id": "1442117",
            "reply_to_id": "1442111",
            "text": "ég held að Sovétríkin hafi nú líka bara verið komunistaríki af nafninu til eftir að stalin tók við"
        },
        {
            "user": "Oberon",
            "user_id": "21887",
            "date": "2004-01-07 19:16:53",
            "id": "1442118",
            "reply_to_id": "1442117",
            "text": "Ég skal ekki segja, ég held að sovétríkin hafi ekki verið kommúnistaríki eftir að stalín tók þar völdum og að flest kommúnistaríki hafi verið stimpluð eftir sovétríkjunum.\nAnnars er ég enginn sérfræðingur í kommúnisma"
        },
        {
            "user": "che",
            "user_id": "26147",
            "date": "2004-01-09 10:59:32",
            "id": "1442119",
            "reply_to_id": "1442118",
            "text": "sá sem skrifar að kommúnistmi gangi ekki upp er náttúrulega ekkia lveg inn í málunum…. ég veit ekki betur en að Ki´na er Kommúnista ríki og að þar sém mesta efnahagsvæðing í heiminum, landið er að byggjast upp og allt gengur vel, fólksfjölgun er bara að setja svartanblett á landið því miður."
        },
        {
            "user": "che",
            "user_id": "26147",
            "date": "2004-01-09 11:02:48",
            "id": "1442120",
            "reply_to_id": "1442119",
            "text": "svo finnst mér li´ka að fólk sé alltaf að einblýna á kommúnistmann sem einhvern hugmyndalaust og ofbeldisfulla stefnu sem er ekki rétt.. það eru bara öfgamenn kkommúnistmans sem eru svona einsog Stalín, það hafa nú verið verri hægrisinnaðir hálvitar en vinsrisinnaðir í heiminum."
        },
        {
            "user": "sjoefn7",
            "user_id": "5661",
            "date": "2004-01-09 15:32:46",
            "id": "1442121",
            "reply_to_id": "1442110",
            "text": "Kommúnismi gengur ekki upp því hann byggist á fjöldanum, á að fólkið vinni saman og sé almennt sammála um stjórnarfarið. Aðrir stjórnmálaflokkar eru ekki mögulegir. En þetta er ekki raunsætt, það getur ekki heil þjóð verið með sömu skoðanir, svo að kúga eða fangelsa þarf þá sem eru á móti stjórnarfarinu, sem leiðir til mikillrar undirólgu og að lokum til byltinga eins og þeirra sem urðu í A-Evrópu um 1990."
        },
        {
            "user": "OBhave",
            "user_id": "3496",
            "date": "2004-01-07 12:31:40",
            "id": "1442122",
            "reply_to_id": "1442109",
            "text": "Kommúnismi er ágætur, hann hafði sín áhrif á stjórnarfar nútímans. Ókeypis menntun, læknisaðstoð, önnur aðstoð hér á landi… þetta eru áhrif kommúnismans á okkur, því við vorum alltaf með bæði hægri og vinstri hér áður og erum vegna áhrifa vinstriflokkanna lengra til vinstri í dag heldur en t.d. Bandaríkin"
        },
        {
            "user": "Freyzi87",
            "user_id": "37521",
            "date": "2004-01-06 19:28:33",
            "id": "1442123",
            "reply_to_id": "1442105",
            "text": "Mjög íhaldssöm grein hjá þér. Algjört eindæmi, snilligáfur og þursaspor. Einnig hvernig er unnið úr greinagerðinni.\nklapp klapp"
        },
        {
            "user": "Garnargeir",
            "user_id": "30977",
            "date": "2004-01-07 13:59:59",
            "id": "1442124",
            "reply_to_id": "1442105",
            "text": "Leon Trotsky var náttúrulega bara snilldargaur að mörgu að dæma. Ég held að ef hann hefði ekki verið drepinn hefði hann kannski leitt Rauð'a Herinn til sigurs gegn þjóðverjum í seinni heimstyrjöldinni.\nEn stóð upp gegn Stalín og þess vegna var hann drepinn.\nEn samt, þetta er flott grein.\nGoood work…"
        },
        {
            "user": "xark",
            "user_id": "1706",
            "date": "2004-01-09 20:28:36",
            "id": "1442125",
            "reply_to_id": "1442124",
            "text": "“Leon Trotsky var náttúrulega bara snilldargaur að mörgu að dæma. Ég held að ef hann hefði ekki verið drepinn hefði hann kannski leitt Rauð'a Herinn til sigurs gegn þjóðverjum í seinni heimstyrjöldinni.”\nsigraði rauði herinn ekki ? :)\nansi viss um að þjoðverjar hefðu valtað yfir rússana ef Stalin hefði ekki verið við völd..án hans hefðu rússar ekki verið tilbúnir á nokkurn hátt fyrir slíkt stríð. stalin kom upp iðnaði og öllu á eins skömmum tíma og hægt var(og með miklum mannfórnum) og voru rússar nýbyrjaðir að bæta herinn þegar stríðið byrjaði.\ntd þykir með ólíklegt að orustan um “stalingrad” (sem hefði kannski heitið trotskygrad? :) hefði farið eins og fór,(ef það hefði verið barist um hana þaes)"
        },
        {
            "user": "Leibbi88",
            "user_id": "47728",
            "date": "2004-01-10 18:36:54",
            "id": "1442126",
            "reply_to_id": "1442125",
            "text": "Ok, það er rétt að iðnaðurin og hermátturinn sem Stalín bygði upp bjargaði þeim en guð minn góður…hann var versti hershöfðingi í seinni heimstirjöldinni! Þessa, “no step bakwards” stefna hans leiddi til þess að tugir Sóvíeskra herja urðu umkringdir og útrýmt. Auk þess náðu njósnarar hans skjölum yfir það að þýskararnir vor að fara að gera innrás en hann neitaði að hlusta á þá og bjó heri sína í Póllandi á engan hátt undir innrásina.\nÉg held meira að seigja að Rússneski herinn hafi verið stærri og í betri stöðu, Hitler (sem einnig var nautheimskur hershöfðingi) fór á móti ráðum allra hershöfðingja sinna og réðst inn í Rússland. Þýsku herirnir komust meira að seigja furðulega langt, var landslagi og stærð Rússlands að þakka að þeir töpuðu, fengu engar vistir og gátu því ekki sótt jafn hart á Rússana.\nÞað er augljóst að Hitler og Stalín voru snildarstjórnmálamenn en þeir voru engir hernaðarsérfræðingar. Skil ekki af hverju fólk hefur ruglað þessu saman."
        },
        {
            "user": "Oberon",
            "user_id": "21887",
            "date": "2004-01-11 03:06:14",
            "id": "1442127",
            "reply_to_id": "1442126",
            "text": "Gleymum ekki að mestan heiðurinn á uppbyggingu Rauða hersins á sjálfur Leon Trotsky gamli hermálaráðherrann."
        },
        {
            "user": "haaaaa",
            "user_id": "29238",
            "date": "2004-01-16 08:36:27",
            "id": "1442128",
            "reply_to_id": "1442105",
            "text": "snildar ritgerð.Ég trúi því að kommúnismi eigi að ganga betur enn frjálslindið því að ef að það er það sem að gengur að er það einna rétt þá fer ég til bróður míns og fæ lánaða bissuna og drep mig .Ég trúi því bara ekki að menn standi betur 1 og 1 enn ekki sem heild."
        },
        {
            "user": "Rancid97",
            "user_id": "24018",
            "date": "2004-01-21 18:09:01",
            "id": "1442129",
            "reply_to_id": "1442105",
            "text": "Sósalisminn er góð stefna,fólkið á að hafa bein áhrif á ákvarðannir ríkissins,þar sem velferð og jafnrétti ,sem og samfélagslegt réttlæti gengur fyrir öllu.Það má segja að erkifíflið Stalín hafi hafi eyðilagt hugmyndina á bak við sósalismann eftir dauða Lenins og útlegð Trotskys,þegar hann hrifsaði völdin innan flokksinns og tók sér alræðisvald."
        },
        {
            "user": "Rancid97",
            "user_id": "24018",
            "date": "2004-01-25 20:59:02",
            "id": "1442130",
            "reply_to_id": "1442129",
            "text": "Sannur kommunismi hefur aldrei verið við lýði í nokkuru landi nema þá rétt eftir valdatöku. Samanber bæði í Rússlandi og Kúbu. Eftir að Fidel Castro náði að með byltingu að komast til valda þá einsetti hann sér að verða EKKI eins og einræðisherran Bastita sem réð á undan honum. En Castro varð gráðugur og snéri bakinu við hinum raunverulega kommunisma.\nEf að einhver lýsir því yfir í dag að hann sé kommunisti þá verður fólk hissa og telur hann styðja hryðjuverk og fjöldamorð. Sannur kommunsimi er ekki það sem Stali kom á í Rússlandi. Nornaveiðar Bandríkjamanna á kommunistum hafa orsakað hræðslu við það einungis að nota þetta orð. Ég vil benda á að sú hugmyndafræði sem að Karl Marx samdi á sér ekkert líkt við nútíma kommunisma.\nTakk fyrir."
        },
        {
            "user": "trybute",
            "user_id": "39453",
            "date": "2004-01-26 20:53:08",
            "id": "1442131",
            "reply_to_id": "1442105",
            "text": "Hvernig ætli heimsmyndin væri núna ef Trotsky hefði leitt Sovétríkin eftir lát Lenins??"
        },
        {
            "user": "trybute",
            "user_id": "39453",
            "date": "2004-01-29 11:49:43",
            "id": "1442132",
            "reply_to_id": "1442131",
            "text": "“Kommúnismi var og er dæmdur til þess að mistakast, þetta er ágætis hugmynd en hún gengur aldrei upp. Öll kommúnismaríki falla.”\nÞetta er bara bull…þessi ríki sem hafa hingað til titlað sig kommunistaríki fylgja ekki hugmyndafræðinni að baki kommunistaríki…enn þann í dag eigum við eftir að sjá ríki fylgir stefnu kommunista rétt…"
        }
    ]
}
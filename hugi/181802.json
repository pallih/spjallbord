{
    "forum_title": "Skóli",
    "user": "gyda85",
    "user_id": "27357",
    "date": "2003-12-02 21:36:33",
    "title": "Samræmd stúdentspróf",
    "text": "Ég vil spyrja alla þá sem eru í menntaskóla af þcí hvort umræðan um samræmt stúdentspróf hafi algjörlega dottið niður?  Erum við þá ekki bara að gefa samþykki okkar á þessu sem á eftir að eyðileggja áfangakerfið.\nSvo vil ég vekja athyggli á stittingu menntaskólann.  Hafið þið eitthvað að segja um það?\nMér finnst fjölmiðlar ættu að vekja upp þetta mál, með því að kæfa það komast ekki okkar skoðanir á framfæri.\nVið getum kannski bara stofnað til mótmælagöngu.\nÉg er allavega mjög ósátt við þessa ákvörðun menntamálaráðs hvað finnst ykkur?  Ég get náttúrlega ekki búist við að allir sú sammála mér en einhverir sem eru sammála mér um þetta mál eins og ég veit að margir vinir mínir eru.",
    "url": "https://www.hugi.is/skoli/greinar/181802/samraemd-studentsprof/",
    "url_id": "181802",
    "id": "1393868",
    "replies": [
        {
            "user": "skuggi85",
            "user_id": "12479",
            "date": "2003-12-03 01:34:30",
            "id": "1393869",
            "reply_to_id": "1393868",
            "text": "Afhverju ætti samræmt próf að skemma áfangakerfi?\nSamræmdu prófin eru ekki eins og í grunnskólum.\nSamræmdu prófin eru bara eins próf sem á að leggja fyrir alla sem hafa t.d. lokið íslensku 101 og síðan eru þau borin saman eftir skólum og þá er hægt að sjá hvar á að leggja áhærslur osfr.\nAð ég best skil mun þetta lítið sem ekkert bitna á okkur sem nemendum (frekar andstæðan)."
        },
        {
            "user": "skuggi85",
            "user_id": "12479",
            "date": "2003-12-03 02:10:57",
            "id": "1393870",
            "reply_to_id": "1393869",
            "text": "Þetta er ekki endilega slæmt en ég held bara að skólakerfið sé ekki tilbúið fyrir þetta, illa undirbúið og bara verið að hoppa í djúpu laugina að mínu mati.\nÉg er t.d. “fátækur” námsmaður og finnst ekki skemmtilegt að heyra það að við megum ekki selja allar þær bækur sem við kaupum fyrir þessa áfanga, sem er STÓR hluti.\nHef alltaf sætt mig við þessi bókakaup af því að maður hefur getað náð því að selja stóran hluta af því ef maður fer snemma á bókasaölur, en nei núna er það mikið minna en áður sem maður getur selt.\nÍsland eins og mörg önnur lönd ætti að taka upp svona “lánskerfi”. Nemendur borga t.d. 5 þúsund kall fyrir önn fyrir það að fá lánaðar allar þær bækur sem þeir þurfa, og skila þeim svo aftur eftir önnina (þurfa að kaupa þær ef það var farið illa með þær eða ekki skilað þeim).\nOg þá í stað þess að þurfa að passa upp á bækurnar þá einfaldlega leigja nemendur bækurnar aftur þegar komið er að samræmdu prófunum.\nHeld að eina ástæðan af hverju það sé krafist af nemendum að kaupa bækur er sú að það myndi fara mjög illa með bókaiðnaðinn okkar ef að nemendur myndu ekki kauða lengur bækur."
        },
        {
            "user": "lhg",
            "user_id": "4278",
            "date": "2003-12-03 02:51:27",
            "id": "1393871",
            "reply_to_id": "1393870",
            "text": "Þú getur keypt flestar bækurnar þínar á skiptibókamarkaði á 55% verði, selt þær síðan aftur á 45% og keypt þær svo aftur á 55% þegar þig vantar þær vegna samræmdu prófanna.  Ég notaði þetta alla vega mjög mikið þegar ég var í framhaldsskóla.  Í staðinn fyrir að borga 30 þús. kall fyrir allar nýjar bækur myndir þú sleppa með 16500 og fá 13500 af því til baka þegar þú selur þær eða sem sagt 3000 kall nettó.  Ef bókin sem þig vantar er síðan ekki til á skiptibóka í þínum skóla, þá ferðu bara í aðra skóla.  Ég gerði það líka.  Þú getur líka hengt upp miða í þeim skólum þar sem þessar bækur eru notaðar og óskað eftir.  Það er þá eiginlega bara til vandræða þegar þeir skipta um bækur.  Hins vegar ef það er bara komin ný útgáfa er yfirleitt í lagi að nota gömlu.  Ég held að þeir sem semja bækurnar spili oft inná það að bæta einhverju smá við til að gera nýja útgáfu til þess að krakkar þori ekki annað en að kaupa nýju bókina, þá selja þeir meira."
        },
        {
            "user": "skuggi85",
            "user_id": "12479",
            "date": "2003-12-03 03:25:53",
            "id": "1393872",
            "reply_to_id": "1393871",
            "text": "Takk fyrir þessar upplýsingar en ég er ekki í neinum vandræðum með að redda bókamálunum.\nÞað sem ég var að meina var að nú bætast margar bækur í hópinn sem ekki er hægt að selja þar sem maður þarf að geyma þær fyrir samræmdu prófin. Og einnig eru sumar bækur sem maður nær ekki að selja.\nÞetta kerfi sem ég var að nefna áðan myndi virka vel, sé enga ástæðu fyrir því að taka ekki upp svona kerfi á Íslandi."
        },
        {
            "user": "lhg",
            "user_id": "4278",
            "date": "2003-12-03 03:33:14",
            "id": "1393873",
            "reply_to_id": "1393872",
            "text": "“Það sem ég var að meina var að nú bætast margar bækur í hópinn sem ekki er hægt að selja þar sem maður þarf að geyma þær fyrir samræmdu prófin.”\nVæri það eitthvað öðruvísi ef þú hefðir leigt þær og þyrftir að leigja þær aftur?  Ekkert mál að kaupa hana á skiptibókamarkaði aftur.\nMaður þarf reyndar eins og þú segir að bera kostnaðinn af því ef maður getur ekki losnað við bók þegar t.d. er búið að taka upp nýja bók en með þessu leigukerfi yrði sá kostnaður ennþá fyrir hendi, hann félli bara á skattborgara í staðinn."
        },
        {
            "user": "skuggi85",
            "user_id": "12479",
            "date": "2003-12-03 03:55:37",
            "id": "1393874",
            "reply_to_id": "1393873",
            "text": "Skattborgara ?\nÞað er borgað fyrir þetta allt með þeim peningi sem að nemendur borga fyrir leiguna.\nÞetta væri ÞÆGILEGRA… allar bækur framhaldsskólana á sama staðnum, réttir starfsmanni bara listann og fær allara bækurnar, borgar og ferð út. Tekur nokkrar mínútur í stað þess að vera alltaf að hlaupa á milli búða með tugi þúsunda til þess að kaupa bækur. Og svo skilar þú öllum bókunum á þennan sama stað í stað þess að vesenast á milli staða að losna við bækurnar.\nAftur þá skil ég ekki af hverju þó ert alltaf á móti svona góðum hugmyndum sem að eru að ganga upp erlendis í dag."
        },
        {
            "user": "lhg",
            "user_id": "4278",
            "date": "2003-12-03 04:50:54",
            "id": "1393875",
            "reply_to_id": "1393874",
            "text": "Ég sé ekki að það myndi ganga upp að borga þetta bara af því sem nemendur borga fyrir leiguna.  Það þarf starfsfólk og það þarf lager til að geyma bækurnar á sumrin.  Hver bók þarf að duga fyrir slatta af nemendum og þá kemur það sem ég held að yrði aðal vandamálið, fólk sem skemmir eða skilar ekki bókunum.  Það þyrfti eitthvað meiriháttar innheimtudæmi til að rukka það fólk.  Síðan þarf leigumarkaðurinn líka að taka á sig að leggja út stóran pening til að kaupa nýjar útgáfur og nýjar bækur sem koma út og líka að endurgreiða fólki leigu þegar það skilar bókum sem er hætt að nota.\nEn ef þú heldur að þetta myndi bera sig, af hverju setur þú ekki svona dæmi af stað?"
        },
        {
            "user": "skuggi85",
            "user_id": "12479",
            "date": "2003-12-03 15:34:00",
            "id": "1393876",
            "reply_to_id": "1393875",
            "text": "“fólk sem skemmir eða skilar ekki bókunum. Það þyrfti eitthvað meiriháttar innheimtudæmi til að rukka það fólk.”\nÞetta er frekar einfalt. Það er viss skilafrestur t.d. 30.desember og 30.maí… þeir sem að hafa ekki skilað inn þá fá sent heim til sín innheimtu/sekt, þar sem hótað er að fara í lögfræðinga ef að nemendinn tekur ekki að sér að skila inn bókunum/borga bækurnar og borga sektina.\nMeirihluti nemenda myndu auðvitað skila bókunum inn á réttum tíma, þetta er smá minnihluti sem að þyrfti að senda svona innheimtu."
        },
        {
            "user": "lhg",
            "user_id": "4278",
            "date": "2003-12-04 01:07:08",
            "id": "1393877",
            "reply_to_id": "1393876",
            "text": "“Meirihluti nemenda myndu auðvitað skila bókunum inn á réttum tíma, þetta er smá minnihluti sem að þyrfti að senda svona innheimtu.”\nJá, það er vonandi ;)\nAnnars er líka annað, slit á bókum.  Nú kemur að því að bækur detta í sundur.  Ég hef séð þetta gerast á bókum sem eru notaðar af öðrum til þriðja nemanda en ef við erum að tala um að leigja þær út á ca. 1000 kall stykkið þá þarf bók sem kostar 5000 kall að duga fyrir alla vega 5 nemendur, helst fleiri til að fá pening fyrir starfsfólki og öðru í kringum þetta.  Þá er líka spurning hvað kemur fyrir þann sem skilar bókinni þegar hún er orðin mjög slitin, lendir hann þá í að vera rukkaður fyrir að hafa “skemmt” hana?"
        },
        {
            "user": "skuggi85",
            "user_id": "12479",
            "date": "2003-12-04 01:14:43",
            "id": "1393878",
            "reply_to_id": "1393877",
            "text": "hmmm erfið spurning… nei ekki endilega ef hún er bara slitin. Það er frekar einfaldt að sjá venjuleg slit og eitthvað sem var einfaldlega vanræksla.. t.d. ef það er hellt gosi yfir hana.\n3-5 nemendur ? Er þetta djók ? Sama bókin getur dugað allavega 10 skipti."
        },
        {
            "user": "lhg",
            "user_id": "4278",
            "date": "2003-12-04 01:19:24",
            "id": "1393879",
            "reply_to_id": "1393878",
            "text": "“3-5 nemendur ? Er þetta djók ? Sama bókin getur dugað allavega 10 skipti.”\nÉg hef séð námsbækur sem voru byrjaðar að detta í sundur eftir eina notkun þó vel hefði verið farið með þær.  Bara misjafnt hvað þær eru góðar."
        },
        {
            "user": "skuggi85",
            "user_id": "12479",
            "date": "2003-12-04 01:15:34",
            "id": "1393880",
            "reply_to_id": "1393877",
            "text": "“\nJá, það er vonandi ;)\n”\nOg ef ekki þá græðir safnið bara á sektunum."
        },
        {
            "user": "skuggi85",
            "user_id": "12479",
            "date": "2003-12-03 15:43:07",
            "id": "1393881",
            "reply_to_id": "1393875",
            "text": "“Síðan þarf leigumarkaðurinn líka að taka á sig að leggja út stóran pening til að kaupa nýjar útgáfur og nýjar bækur sem koma út og líka að endurgreiða fólki leigu þegar það skilar bókum sem er hætt að nota.”\nÉg var aldrei að tala um að nemendur myndu fá endurgreitt, þeir bara borga þennan pening enda kostar að kaupa bækur og hafa starfsmenn. Þeir borga þennan 5 þús kall og sjá hann aldrei aftur. Það er nú varla svo slæmt enda eru flestir nemendur að tapa meira en 5 þús kall við það að geta ekki selt allar bækur og að fá ekki sama verð fyrir þær sem þeir selja.\n“En ef þú heldur að þetta myndi bera sig, af hverju setur þú ekki svona dæmi af stað?”\nÞetta er eitthvað sem ég tel að einstaklingur eigi ekki að sjá um. Framhaldsskólar landsins ásamt menntamálaráðuneytinu ættu að sjá um þetta.\nHeld nú að margir úrlendingar myndu hneykslast á þessu fáranlega bókakerfi sem við höfum á Íslandi í dag."
        },
        {
            "user": "lhg",
            "user_id": "4278",
            "date": "2003-12-04 01:02:45",
            "id": "1393882",
            "reply_to_id": "1393881",
            "text": "Leggðu það þá til við menntamálaráðuneytið að þeir geri eitthvað í þessu.  Mér finnst samt að það ætti að vera eitthvað smá skilagjald í kerfinu, kannski þúsund kall til að hvetja fólk til að koma og skila bókunum.  Það er fullt af fólki sem dettur út á miðri önn og hendir töskunni útí horn.  Myndi sem sagt ekki hafa fyrir að skila bókunum fyrr en það væri annað hvort rukkað eða ákvæði að fara aftur í skóla eftir 1-2 ár."
        },
        {
            "user": "kjarri1",
            "user_id": "24854",
            "date": "2003-12-03 18:45:18",
            "id": "1393883",
            "reply_to_id": "1393873",
            "text": "Fólk\nEða allaveganna þið sem að hafið áhyggjur af þessum samræmdu stúdentsprófum! Og yfir að þurfa að kaupa allar bækurnar aftur sem þið notuðuð í áföngunum.\nAthugið!\nÞessi próf eru aðeins könnun yfir það sem þið hafið lært í hinum ýmsu áföngum! Og þið þurfið ekki að hafa áhyggjur á því að þurfa að kaupa allar bækurnar aftur sem þið notuðuð í áfanganum! Þið þurfið semsagt ekki að læra áfangana aftur! Ég endurtek þetta er könnun sem hefur engin áhrif á ykkur. Þessi próf eru ætluð til að kanna hvernig skólarnir eru að standa sig að meðaltali!"
        },
        {
            "user": "gyda85",
            "user_id": "27357",
            "date": "2003-12-04 12:50:59",
            "id": "1393884",
            "reply_to_id": "1393869",
            "text": "Til að svar þessu vil ég benda á nokkra hluti.  Í áfanga kerfi þá geturu tekið íslensku 103 á fyrstu önn en 503 á þeirri síðustu.  Samræmda prófið er úr áföngum 103-503 eð 15 einingum.  Þar með verðuru að geyma allar þær bækur síðan í 103 og getur ekki selt þær sem er kostnaða samt en það er annað mál.  Málið er að þú verður að kunna eitthvað sem þú lærðir fyrir rúmum fjórum árum ekki ætlaru að segja mér að þú munir allt sem þú hafir lært síðustu fjögur árin.\nEina ástæðan sem menntamálaráð gefur fyrir þessum prófum er að þá verða skóla sambæranlegir.\nÞessi próf eru síðan notuð til intök í Háskóla.  Menntamálaráðuneitið segir að ekki sé til nein fall einkunn í þessum prófum en bíddu nú aðeins.  Hvort helduru að Háskólinn takai manneskju með 8 eða manneskju með 6? eitthverstaðar verður hann að draga línuna ekki satt?  Þannig að þetta með að það sé enginn falleinkunn er bull.  En nú er ég komin útfyrir spurninguna.\nVil ég benda á grein sem skólafélagarmínir og ég skrifuðum fyrir þó nokkru\nhttp://www.hugi.is/skoli/greinar.php?grein_id=63762\nÞar held ég að svörin finnist."
        },
        {
            "user": "lhg",
            "user_id": "4278",
            "date": "2003-12-05 03:04:36",
            "id": "1393885",
            "reply_to_id": "1393884",
            "text": "“Þessi próf eru síðan notuð til intök í Háskóla. Menntamálaráðuneitið segir að ekki sé til nein fall einkunn í þessum prófum en bíddu nú aðeins. Hvort helduru að Háskólinn takai manneskju með 8 eða manneskju með 6? eitthverstaðar verður hann að draga línuna ekki satt? Þannig að þetta með að það sé enginn falleinkunn er bull. En nú er ég komin útfyrir spurninguna.”\nSíðast þegar ég vissi var HÍ að taka inn alla með stúdentspróf, óháð einkunnum.  Raunvísindadeild gerir að vísu kröfur um ákveðið margar einingar í raungreinum.  Þar sem þeir hafa takmörkuð pláss hafa verið samkeppnispróf, t.d. í læknadeild og hjúkrunarfræði.  Sem sagt á ekki að skipta máli úr hvaða skóla þú kemur eða hvaða einkunnir þú hefur, allir fá séns.  Stendur það til að breyta þessu eitthvað?"
        },
        {
            "user": "bestseller",
            "user_id": "46310",
            "date": "2003-12-15 00:03:48",
            "id": "1393886",
            "reply_to_id": "1393869",
            "text": "Samræmd stúdentspróf eru eins STÚDENTSPRÓF! Íslenska 103 kemur þessu ekkert við heldur allir í slenskuáfangarnir í heild sinni. Já, þú þarft að passa upp á allar glósur og bækur og jah, ég vona bara að þú hafir nægan tíma til að læra þetta allt saman fyrir eitt skitið stúdentspróf.\nÉg held að þetta eyðileggi svolítið fyrir áfangakerfinu því þar er meira um fullorðið fólk sem byrjar kannski í 200- eða 300 áföngunum. Þá er það ekki nægilega vel undirbúið fyrir samræmt stúdentspróf.\nÉg er reyndar mjög heppin að sleppa við þessi samræmdu stúdentspróf (verð stúdent á næsta ári). En ef það verður eitthvað sem þarf að undirrita skal ég glöð undirrita það, ég skrifaði sjálf bréf til menntamálaráðherra og fékk sama svar og allir aðrir. Einhverja reglugerð sem ég skyldi frekar lítið í."
        },
        {
            "user": "Atari",
            "user_id": "100",
            "date": "2003-12-03 01:35:47",
            "id": "1393887",
            "reply_to_id": "1393868",
            "text": "Þetta mun ekki eyðileggja neitt. Þetta er ekkert annað en fávitalegur hræðslu áróður. Vissulega mátti standa betur að þessu og kynna betur.\nAð segja að þetta eyðileggji áfangekerfið er sama og segja að engin skóli sé fær um að kenna þessi fög nema þá þeir skólar sem hafa bekkjarkerfi.\nSvo vil vekja athygli á því að ein allra erfiðistu próf sem hægt er að fara í hér álandi er “samræmd” próf og hafa verið við lýði í tugi ára og nefnast Sveinspróf fyrir viðkomadni iðn. Þar er prófað í bóklegum þætti og verklegum þætti. Þar er oft prófað í efni sem var rétt bara kynnt á fyrstu önn og ekki söguna meir. Fjöldi fólks tekur þessi próf árlega og stendur sig með prýði. Kominn tími til að fólk hugi aðeins útfyrir rammann."
        },
        {
            "user": "maxbox",
            "user_id": "22181",
            "date": "2003-12-03 08:58:11",
            "id": "1393888",
            "reply_to_id": "1393868",
            "text": "Og þannig fór um sjóferð þá"
        },
        {
            "user": "maxbox",
            "user_id": "22181",
            "date": "2003-12-03 13:03:29",
            "id": "1393889",
            "reply_to_id": "1393888",
            "text": "Er það eina sem fólk hefur áhyggjur af fyrir þessi samræmdu stúdentspróf bókakaupin?? Maður hlýtur nú að geta leigt sjálfur þessar bækur einhverjum sem maður þekkir ef maður veit að maður þarf að nota þær aftur eftir x-mörg ár, og fengið síðan bara að nota þær þá….\nallavega, þá held ég að þessi próf snúist nú ekki bara um bækurnar, það má redda þeim málum!\nþað er verið að fara að bera saman skóla og leyfa fólkinu að sjá hvar það stendur miðað við fólk í öðrum skólum.\nÞað er spurning hvort að þetta hafi áhrif á val fólks í hvaða skóla það fer, en þó er það ekki víst, misjafnt eftir hverju fólk leitar.\nLágmarkseinkunna verður ekki krafist í prófunum. fólk þarf því ekki að óttast það að falla.\neinnig er verið að “veita viðtökuskólum upplýsingar um námsstöðu einstakra nemenda” Háskólar flestir eru með inntökupróf, ég veit ekki til þess að þeir hafi verið að sækjast eftir þessu.\nþað eru skiptar skoðanir á þessu máli, mér finnst þetta frekar tilgangslaust, en hefur ekki verið sagt að það sé bara veirið að prófa úr grunnþekkingu… er það ekki eitthvað sem fólk bara veit almennt.\njahh, þetta er svona!"
        },
        {
            "user": "Blitz",
            "user_id": "6683",
            "date": "2003-12-03 12:56:26",
            "id": "1393890",
            "reply_to_id": "1393868",
            "text": "Samræmdu Stúdentsprófin eru fínt mál fyrir áfangaskóla, en mun endanlega útrýma skólum með sérstöðu og bekkjarkerfum, hvort sem það er Kvennó, Verzló eða MR.\nAllir kennarar sem ég hef talað við telja þetta fáránlega hugmynd..\nÆtlast ríkið til þess að maður selji ekki gömlu bækurnar sínar og kaupi þær sem maður þarf fyrir næsta ár?"
        },
        {
            "user": "SAssassin",
            "user_id": "8617",
            "date": "2003-12-03 12:57:56",
            "id": "1393891",
            "reply_to_id": "1393868",
            "text": "Þeir sem eru mótfallnir þessu og eru í áfangakerfisskóla, eru í raun að viðurkenna að þeirra kennsla sé ekki á par við kennslu í skólum með bekkjarkerfi, t.d. MR."
        },
        {
            "user": "FarmerJon",
            "user_id": "3219",
            "date": "2003-12-03 23:48:30",
            "id": "1393892",
            "reply_to_id": "1393891",
            "text": "SAssassin:  Haha.  Þetta er alveg fáranleg pæling\nhjá þér.  Prófin eru auðvitað gerð með það í\nhuga að allir þekki efnið og þar af leiðandi\nhefur kennslan engin áhrif."
        },
        {
            "user": "gyda85",
            "user_id": "27357",
            "date": "2003-12-04 12:53:04",
            "id": "1393893",
            "reply_to_id": "1393891",
            "text": "Vil ég benda á að kennarar í MR eru ekki beint sáttir við þessi próf á neinn hátt.  Þeir haf kennt vissar bækur í aldaraðir ef svo má segja og vilja ekki þurfa breita því núna vegna þess að mentnamálaráðuneitið datt í hug samræmd stúdentspróf\nhttp://www.hugi.is/skoli/greinar.php?grein_id=63762"
        },
        {
            "user": "Sokrates",
            "user_id": "17074",
            "date": "2003-12-03 13:54:55",
            "id": "1393894",
            "reply_to_id": "1393868",
            "text": "Ég er algerlega á móti samræmdum prófum í framhaldsskóla, ekki vegna einhverra bókarkaupa, eða einhvers annarra álíkra ástæðna.\nÉg er einfaldlega á móti þessum prófum því í framhaldsskóla er verið að auka sérhæfingu í allskonar menntun. Svo er manni skellt í próf sem er handa öllum framhaldsskólanemum landsins og þá óháð því á hvaða stúdentsbraut þú ert á.\nÞað er í lagi að hafa samræmd próf í grunnskóla þar sem allir eiga að fá sömu kennslu og menntun, en ekki í framhaldsskóla þar sem sérhæfing er aukin.\nÞað má líka bæta við þetta að Páll Skúlason rektor HÍ, hefur sagt að HÍ muni ekki taka mark á einkunum úr þessum prófum. Þannig að það er eiginlega orðið tilgangslaust að hafa þessi próf.\nEn þetta er bara mitt álit,\nSokrates"
        },
        {
            "user": "winter",
            "user_id": "32428",
            "date": "2003-12-05 15:21:06",
            "id": "1393895",
            "reply_to_id": "1393894",
            "text": "Ég er þér innilega sammála. Hvers konar sérhæfing er það eiginlega að prófa alla úr nákvæmlega því sama?!"
        },
        {
            "user": "winter",
            "user_id": "32428",
            "date": "2003-12-05 15:28:04",
            "id": "1393896",
            "reply_to_id": "1393868",
            "text": "Já, ég hef eitthvað að segja um þessa styttingu: BLEH! Hún eyðileggur allt! Maður hefur engan tíma til að læra annað en það sem er í kjarnanum og öllu því dóti, nema kannski svona 1-2 áfanga. Ég er til dæmis búin að vera að drukkna í vinnu núna, hvernig verður þetta með 25% aukaálagi?! Ég segi\nNEIN!\nTakk fyrir."
        },
        {
            "user": "Mangi",
            "user_id": "1098",
            "date": "2003-12-05 22:14:50",
            "id": "1393897",
            "reply_to_id": "1393896",
            "text": "Við MR-ingar kærum okkur ekki um að lesa einhverjar ómerkilegar nútímabókmenntir. Við viljum bara lesa fornbókmenntir!!!\nAuk þess viljum við fá að reikna ógeðslega erfiðu stærðfræðidæmin okkar í friði í stað þess að læra stærðfræðina sem allir læra. Við nennum ekki að draga úr námshraða okkar og bera okkur saman við hina skólana. Við völdum MR til þess að vera töff og lesa eldgamlar bækur og læra 300 sannanir fyrir stúdenstpróf.\nSamræmd stúdentspróf ónýta val okkar. Við hefðum alveg eins getað farið í hvaða skóla sem er (aðeins ýkt hjá mér).\nTöffararnir í 5.X þakka fyrir sig og eru farnir að læra 60 sannarnir fyrir stærðfræðiprófið á mánudaginn."
        },
        {
            "user": "Laufa",
            "user_id": "9234",
            "date": "2003-12-07 21:23:50",
            "id": "1393898",
            "reply_to_id": "1393897",
            "text": "Er þetta ekki frekar hvatning til þess að fólk leggi eitthvað á sig til að muna úr þessum blessuðu áföngum?\nÞið takið þetta ekkert og fáið síðan að sleppa stikkfrí.\nEn spurning til prófessíonala í þessu:\nYrði prófað úr skáldsögum? Nú taka enn þann dag í dag ekki allir skólar sömu skáldsögur?\nAnnars hef ég ekkert á móti þessu, fyrst að það er ekki hægt að falla á þessu.\nEyrún"
        },
        {
            "user": null,
            "user_id": null,
            "date": "2003-12-08 10:00:41",
            "id": "1393899",
            "reply_to_id": "1393898",
            "text": "ég er á móti ef þetta verður notað til að meta inní háskóla annars er þetta bara fínt.\nég er í versló og þetta myndi eyðileggja alla sérhæfingu okakr. sem liggur á verslunargreinum.\n(bókfærsla,hagfræði,fjármál,stjórnun og stjórnmálafræði)\nog færi ötugglega illa með félaga okakr í mr.\nniður með samræmds stúdentspróf ef þau eru notuð til að meta inn í háskóla. inntökuprófinn eru miklu samgjarnari.\nkveðja binni verzlingu"
        },
        {
            "user": "MarySkary",
            "user_id": "12047",
            "date": "2003-12-08 23:46:15",
            "id": "1393900",
            "reply_to_id": "1393868",
            "text": "Þessi próf gera það að verkum að allir skólar munu verða steyptir í sama mót, og sú litla sérhæfing sem skólar eins og MR og versló hafa mun tapast. Auk þess var Háskólinn ekki vandlátur á nemendur síðast þegar ég vissi, nema í fög þar sem fjöldatakmörk eru s.s. læknisfræði.\nAnnars hefðu nú flestir sem hafa skrifað hér að ofan gott af því að taka samræmt stafsetningarpróf…\nkveðja, MR-ingur sem er mjög á móti þessu."
        }
    ]
}
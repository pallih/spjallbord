{
    "forum_title": "Knattspyrna",
    "user": null,
    "user_id": null,
    "date": "2005-08-02 15:36:49",
    "title": "Þetta verður mikil upplifun fyrir keflavíkurmenn",
    "text": "Guðmundur Steinarsson, fyrirliði Keflavíkur, leist vel á andstæðing liðsins í 2. umferð forkeppni UEFA-bikarkeppninnar en dregið var í keppninni í gær. Keflavík gat mætt fimm liðum, þremur Norðurlandaliðum, Dundee frá Skotlandi og Mainz frá Þýsklandi. Keflvíkingar mæta því síðastnefnda sem er klárlega sterkasta liðið af þeim fimm enda leikur það í efstu deild, Búndesligunni, í Þýskalandi.\n“Það verður mikil upplifun að fá að taka þátt í þessu ævintýri,” sagði Guðmundur. “Það er klárt að báðir þessir leikir verða erfiðir, hvort sem er á útivelli eða hér heima.” Aðspurður segir Guðmundur að hann hafi ekki átt neitt óskamótherja áður en drátturinn fór fram. “Það hefði líka verið skemmtilegt að fá FC Kaupmannahöfn og leika á Parken. Þá held ég að okkar stærstu möguleikar að fara áfram hafi legið í að mæta Dundee frá Skotlandi. En þótt Mainz sé mjög sterkt lið byrjar leikurinn í stöðunni 0–0 og það eru ellefu leikmenn í báðum liðum. Það er aldrei að vita hvað gerist,” sagði Guðmundur.\nÍ fyrstu umferð mættu Keflvíkingar liði Etzella frá Lúxemborg og vann liðið tvo fremur auðvelda sigra og samanlagt 6–0. Árangur var reyndar metjöfnun íslensks félagsliðs í markaskorun í Evrópukeppninni. Þar var það Hörður Sveinsson sem skoraði fimm marka liðsins en þrátt fyrir mörg góð færi virtist Guðmundi hreinlega fyrirmunað að skora í leiknum. “Þetta voru tvö stangarskot og svo smaug boltinn rétt fram hjá í eitt skiptið,” segir Guðmundur. “En leikurinn hér heima gekk ágætlega, sérstaklega í síðari hálfleik.”\nAðeins Guðmundur og Gestur Gylfason hafa tekið þátt í Evrópukeppninni og því er um frumraun annarra í Keflavíkurliðinu um að ræða. “Þetta verður mikil upplifun. Við munum spila á velli í Þýsklandi sem verður notaður á HM á næsta ári og var einmitt notaður í Álfukeppninni nú fyrr í sumar. Þetta er alvöru völlur og ekki væri verra að fá nokkra áhorfendur á leikinn.”\nTekið\nAf\nVísir.is",
    "url": "https://www.hugi.is/knattspyrna/greinar/316398/thetta-verdur-mikil-upplifun-fyrir-keflavikurmenn/",
    "url_id": "316398",
    "id": "2350581",
    "replies": [
        {
            "user": "shiznit",
            "user_id": "50690",
            "date": "2005-08-02 15:48:03",
            "id": "2351762",
            "reply_to_id": "2350581",
            "text": "Svari eytt af stjórnanda"
        },
        {
            "user": "Vansi",
            "user_id": "41739",
            "date": "2005-08-02 16:37:55",
            "id": "2351873",
            "reply_to_id": "2350581",
            "text": "Svari eytt af stjórnanda"
        },
        {
            "user": "ViktorVaugn",
            "user_id": "58145",
            "date": "2005-08-02 17:36:20",
            "id": "2352000",
            "reply_to_id": "2351873",
            "text": "Fyrzt þær eru bannaðar, af hverju var þetta þá samþykkt?"
        },
        {
            "user": "Vansi",
            "user_id": "41739",
            "date": "2005-08-02 17:39:30",
            "id": "2352003",
            "reply_to_id": "2352000",
            "text": "Lélegur stjórnandi? Eða eitthvað, veit ekki :-C"
        },
        {
            "user": "ViktorVaugn",
            "user_id": "58145",
            "date": "2005-08-02 17:41:21",
            "id": "2352006",
            "reply_to_id": "2352003",
            "text": "Xavier er mjög hæfur stjórnandi, þannig að hann hlýtur bara hafa viljað að það sem kemur fram í þessari grein kæmizt til skila hérna á huga."
        },
        {
            "user": "sanama",
            "user_id": "39418",
            "date": "2005-08-20 01:32:44",
            "id": "2399222",
            "reply_to_id": "2351873",
            "text": "til hvers að fá stig haha maður græðir ekkert á því að það se hærri tala þarna :S heheh samt fyndið"
        }
    ]
}
{
    "forum_title": "Quake og Doom",
    "user": "bandi",
    "user_id": "15",
    "date": "2002-07-24 17:20:52",
    "title": "Skjálfti 3 | 2002",
    "text": "Skjálfti 3 | 2002 verður haldinn 23. - 25. ágúst í íþróttahúsi HK (Digranes), Kópavogi.\nMótsgjald er krónur 3500, en þeir sem eru með leikjaáskrift Símans Internets fá 1000 króna afslátt og greiða því 2500 krónur.\nSkráning stendur yfir 29. júlí - 9. ágúst.  Við viljum benda fólki á að vera tímanlega í skráningu, fjöldi þáttakenda er takmarkaður og færri hafa komist að en vildu undanfarin mót. Á mótið komast aðeins 568 og hafa þeir forgang inn á mótið sem eru með leikjaáskrift hjá Símanum Internet. Fyrir aðra gildir skráningartíminn. Fyrstur kemur, fyrstur fær.\nSkráningarkerfið verður eins og á síðustu mótum, fyrst þarf að skrá einstakling á mótið (einstaklingsskráning), en fyrir liðakeppnir þarf að stofna lið, og síðan skrá leikmenn í liðið. Ef það reynist nauðsynlegt að takmarka fjölda liða í ákveðnum greinum gildir sú regla, að þau lið sem eru fyrst skráð komast inn, þau seinustu ekki.\nVið viljum benda ykkur á nýja keppnisgrein á Skjálfta: <a href='\nhttp://www.blizzard.com/war3/\n'>Warcraft III</a>.  Um er að ræða tvímenningskeppni, þar sem tveir aðilar keppa saman gegn mótherjum.  Hægt er að kaupa leikinn í flestum tölvuverslunum á landinu, en við ætlumst til þess að fólk mæti með orginal geisladisk (sem sönnun um kaup).  Þeir einstaklingar sem ekki mæta með eintak af leiknum fá ekki að taka þátt í keppninni.\nKeppt verður í eftirfarandi greinum á mótinu:\nHalf-life:\n- Counterstrike\n- Day of Defeat (ATH: ekki hægt að keppa í CS & DoD þar sem keppnirnar skarast)\nQuake 2:\n- Action Quake TP\n- Action Quake FFA\nQuake III Arena:\n- Deathmatch Teamplay\n- Capture The Flag\n- 1 on 1 (hámark 64 þáttakendur)\nWarcraft III (2v2)\nFyrir hönd Skjálftap1mpa,\nBandi",
    "url": "https://www.hugi.is/id/tilkynningar/85840/skjalfti-3-2002/",
    "url_id": "85840",
    "id": "612840",
    "replies": []
}
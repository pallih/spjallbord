{
    "forum_title": "Djammið",
    "user": "Zwrizmax",
    "user_id": "19765",
    "date": "2002-05-03 20:51:11",
    "title": "Sona verður eitt stk Þjóðhátíð til...",
    "text": "ég má til þar sem eru núna eingöngu 90 dagar í þjóðátíð að skrifa upp fyrir ykkur skýrslu sem var gerð þegar var verið að byggja upp fyrir þjóðhátíðina 1993, en þá var Týs þjóðhátíð sem voru alltaf bestar að sjálfsögðu.. þessa skýrslu er einnig hægt að finna í þjóðhátíðarblaðinu 1997\nMánudagurinn 5.júlí\nRigning 4 mættu í dalinnog lagt á ráðin um framhaldið, pælt í staðsettningu á búðum og sviði og.fl\nÞriðjudagurinn 6.júlí\nSölubúðir og svið flutt inn í dal. Fjórir mættu\nMiðvikudagurinn 7.júlí\nEfnið í brúnna flutt í dalinn, 5 mættu til leiks.\nFimmtudagurinn 8.júlí\nEkki mætt vegna bikarleiks IBV-KA sem fór 4-0 fyrir íbv að sjálfsögðu…\nFöstudagurinn 9.júlí\n4 mættu en gátum ekkert gert því það vantaði aðalmanninn til að taka ákvarðanir um lokastaðsettningu á mannvirkjum\nLaugardagurinn 10.júlí\nFarið með undirstöðurnar undir stóra sviðið í dalinn, þegar búið var að koma undirstöðunum fyrir var sviðið híft ofan á. 5 mættu til verks, gengið úr “vita-og hafnarmál” hefur ekki enn látið sjá sig\nSunnudagurinn 11.júlí\nÞaksperrur og þak sett á stóra sviðið 6 menn sáu um það\nMánudagurinn 12.júlí\nnú mættu 20 manns unnið að stóra sviðinu, gamla pallinum og brúnni yfir tjörnina..\nÞriðjudagurinn 13.júlí\n19 manns mættu, og unnið í því sama og fyrri daginn.. krakkar byrjuðu´að mála og stjórnendur í vondu skapi..\nMiðvikudagurinn 14.júlí\n19 manns mættir unnið við það sama..\nFimmtudagurinn 15.júlí\nFótboltaleikur og vinna lá niðri ÍBV vann Víking 3-2\nFöstudagurinn 16.júlí\n10 manns mættu unnið við uppsettningu á stóra sviðinu og gamla danspallinum.\nLaugardagurinn 17.júlí\n12 manns mættir. Byrjað að mála stóra og litla pallinn og byrjað að ath með flaggstangir með því að undirbúa holurnar sem eru víða í dalnum fyrir stangirnar. krakkarnir eru að mála og það er byrjað að huga að hliðinu..\nSunnudagurinn 18.júlí\n12 manns mættu. enn er unnið í báðum pöllum og við flaggstangirnar, einnig verið að mála..\nMánudagurinn 19.júlí\n18 mættir í dalinn unnið er við brúnna, sölubúðir, sviðið og skútan Nakki er flutt upp á hæðina fyrir neðan Fjósaklett í “lögreglufylgd”\nÞriðjudagurinn 20.júlí\n20 manns mættir í þjóðhátíðarskapi keyrt á sölubúðunum og báðum sviðum “Eining” tekur til starfa og fór mikill tími í að spekúlera í staðsettningu á brunninum.\nEnn bólar ekkert á “Vita-og hafnarmálum”\nMiðvikudagurinn 21.júlí\n17 mættir unnið við það sama og undanfarna daga..\nFimmtudagurinn 22.júlí\n8 manns mættir, Rok og rigning og ekkert hægt að gera.. mikil óeining innan Einingar um staðarval á “Höllinni”\nFöstudagurinn 23.júlí\n21 maður mættur. unnið í því að koma Nakka fyrir einnig sem er unnið í því að klára sölubúðir og sviðin..\nLaugardagurinn 24.júlí\nMet mæting hingað til 24 mættir. Sól og blíða í dalnum og unnið í Nakka, Svið og sölubúðir málaðar. Farið með böndin upp á Blátind (sem notuð eru til að strekkja yfir dalinn frá Blátindi yfir á Molda með skreytingu)\nSunnudagurinn 25.júlí\nGóð mæting 25 manns.. Nú er unnið um allan dal í öllum mannvirkjum. Fyrsta mæting hjá fulltrúum “Vita og hafnarmála” (Hópur manna sem hefur sérhæft sig í Vitamálum á þjóðhátíð þ.e að koma upp vitanum góða sem blasir við á hæðinni norðan megin þegar komið er in í dal.\nMánudagurinn 26.júlí\nhvorki fleiri né færri en 33 mættir (+22 sem mættu úr bænum í kakó sem voru að vinna á vegum þjóðhátíðanefndar við ýmis verkefni) Sjoppan, stóra sviðið byrjað að huga að veitingartjaldinu. Boðið var upp á kakó og pönnukökur af nokkrum konum úr Tý.\nÞríðjudagurinn 27.júlí\n32 mættir og aðeins 4 dagar í þjóðhátíð. unnið við hljóðskúr í brekkunni. Vitaverðirnir á sínum stað (aðallega að undirbúa bæklingagerð og veisluhöld sem fara fram 29.júlí) Veitingartjaldi sett upp og farið er að huga að WC málum (og ekki veitir af)\nMiðvikudagurinn 28.julí\n36 mættir og enn æsist leikurinn, tjalddúkur settur ofan á brúnna, málað um allan Herjólfsdal, unnið við hljóðskúr og göturnat fyrir hústjöldin mældar og merktar.\nFimmtudagurinn 29.júlí\n34 menn mættir síðasta kvöldið fyrir þjóðhátíð!!! Lokahnykkurinn og allt á fullu, unnið við að klára ýmis mál fram á nótt..\nVita-og hafnarmál buðu upp á veitingar og dreifðu bæklingi þar sem almennar reglur fyrir vita - og hafnarmál voru kynntar. \"veitingarnar í ár voru óvenjuglæsilegar, þ.m.t skúffuterta og öl og aðrar guðsveigar einnig Vitasalat a la Ritzkex. Teitið hófst kl:23:30 með flugeldasýningu. Einingarmenn orðnir sáttir um staðarval og útlit.\nFöstudagurinn 30.júlí\n15-20 manns mættu í morgunsárið við lokundirbúning, flaggað, hreinsað af svæðinu ýmislegt dót..\nMjög gott veður og hátíðin hefst..\nLaugardagurinn 31.júlí\nMjög gott þjóðhatíðarveður\nSunnudagurinn 1.ágúst\nRigndi í 20 mín, haglél og svo þrumur og eldingar og jafnvel smá snjór kom.. annars varð svo gott veður..\nMánudagurinn 2.ágúst\nByrjað að hreinsa Herjólfsdal Kl:10:00 voru nokkrir byrjaðir að hreinsa um miðnætti var hreinsunarstarfi lokið þegar hvað flest var við hreinsun var um 50 manns. slæm umgengni var í dalnum og mikið drasl..\nÞriðjudagurinn 3.ágúst\nByrjað að taka niður mannvirkin og því var lokið 10 ágúst..\nAlls voru skráð niður 54 nöfn við störf í dalnum og þar er ekki talið með þeir sem unnu við: brennusöfnun, rafmagnsmál, pípulagnir, málaraskreytingar og teikningar, svo og framlag þjóðhátíðarnefndar eða fók sem var að rukka í dalinn..\nMiðað við 500kr á tímann verkamannalaun á þessum tíma og miðað við vinnuframlag hvers og eins , hve oft viðkomandi mætti í dalinn (miðað við 4 klst á kvöldi) má lauslega áætla að vinnuframlag þessa sjálfboðaliða (fyrir utan rafvirkja, pipara, brennupeyja, þjóðhátíðarnefnd og rukkara og.fl.) hafi verðmæti verið um 1 milljón króna..samtals á þessi hópur um 1765 vinnustundir á bak við sig..\nGrein er eftir ÞoGu\nþað er ljóst að það er gríðarlega mikið lagt í þessa yndilslegu þjóðhátíð og svakalegt lottó sem ÍBV tekur þátt í en sem betur fer er það alltaf pottþétt að það eru rúmlega 8000 manns sem mæta.. gott betur en það.. =)\nsjáumst á þjóðhátíð 2002!!!!!!!!!!!!!!!!!!!!!!!!!!!!!!!!!!",
    "url": "https://www.hugi.is/djammid/greinar/75412/sona-verdur-eitt-stk-thjodhatid-til/",
    "url_id": "75412",
    "id": "531633",
    "replies": [
        {
            "user": "reynzi",
            "user_id": "1069",
            "date": "2002-05-04 11:55:59",
            "id": "531638",
            "reply_to_id": "531633",
            "text": "YEAH! ég elska þjóðhátíð"
        },
        {
            "user": "Swiiiiiing",
            "user_id": "11303",
            "date": "2002-05-05 01:33:59",
            "id": "531639",
            "reply_to_id": "531638",
            "text": "Það fer að vera komin tími á að stofna sér áhugamál um þessa útihátíð.\nEr Þjóðhátíð það eina sem gerist á íslandi?\n;)"
        },
        {
            "user": "Tann1",
            "user_id": "14811",
            "date": "2002-05-05 16:35:15",
            "id": "531637",
            "reply_to_id": "531633",
            "text": "Snilldar grein =)\nþjóðhátíð rúlar, og aðeins 12wks 4days 21hrs 57mins 13secs eru til þjóðhátíðar 2002 en það er bara 12wks 4days 21hrs 57mins 13secs of mikið fyrir mig!!\nég segi bara eldborg hvað??\njá það ætti að fara að stofna áhugamál fyrir útihátíðir….. sérstaklega þjóðhátíð!!! =)\nTanni"
        },
        {
            "user": "klp",
            "user_id": "7584",
            "date": "2002-05-05 20:59:34",
            "id": "531634",
            "reply_to_id": "531633",
            "text": "fúff þetta er sorglegt :(\nja hérna, maður er bara með tárin í augunum yfir þessum greinum sem innihalda orðið þjóðhátíð…"
        },
        {
            "user": "cazter",
            "user_id": "6529",
            "date": "2002-05-06 22:14:28",
            "id": "531635",
            "reply_to_id": "531634",
            "text": "Þjóðhátíð!!! Úff.. er til skemmtilegri 4 dagar? Með húkkaraballinu ;)"
        },
        {
            "user": null,
            "user_id": null,
            "date": "2002-05-07 10:25:48",
            "id": "531636",
            "reply_to_id": "531635",
            "text": "Þið sem eruð byrjuð að pælí í þjóðhátíðina eigið við drykkjuvandamál að stríða."
        },
        {
            "user": "klp",
            "user_id": "7584",
            "date": "2002-05-07 19:51:18",
            "id": "531640",
            "reply_to_id": "531633",
            "text": "Mig var farið að hlakka til þjóðhátíðarinnar í hádeginu á mánudeginum eftir síðustu þjóðhátíð!!\nÓgeðslega erfitt að fara úr dalnum marr!"
        },
        {
            "user": "klp",
            "user_id": "7584",
            "date": "2002-05-07 21:55:15",
            "id": "531641",
            "reply_to_id": "531640",
            "text": "afhverju flyturðuð ekki bara þangað, það hlýtur að vera mjöööög skemmtilegt…\njá ég held að það sé alvarlegt vandamál ef að manni er farið að hlakka til daginn eftir í þynnkunni og skemmtilegheitunum við að pakka niður ;("
        },
        {
            "user": "spuunk",
            "user_id": "6250",
            "date": "2002-05-08 13:26:10",
            "id": "531642",
            "reply_to_id": "531640",
            "text": "guð minn almátturgur ……er svona mikið MAUS að setja upp eina þjóðhátíð?\nvá þessi texti var sjónmengun og ég vil bara votta fólki sem hefur staðið að svonahátíð samúð mína\nblóm og kransar eru afþakkaðir."
        },
        {
            "user": "Zwrizmax",
            "user_id": "19765",
            "date": "2002-05-08 18:55:11",
            "id": "531643",
            "reply_to_id": "531642",
            "text": "þeir sem geta ekki skrifað eikkað fallegt geta bara sleppt því að skrifa.. hvaða bull er þetta í ykkur held að fólk megi hlakka til ef það vill… veit nú ekki betur en að menn séu að bíða í 4 ÁR eftir heimsmeistaramótinu í fótbolta… og núnaí USA eru menn í tjöldum fyrir utan bíóhús til að vera fyrstir til að sjá Star wars… (eru búnir að hanga þar síðan í janúar by the way) þannig ég held að þetta sé bara nokkuð eðlilegt hjá okkur stuðboltum að hlakka til þessarar yndislegu hátíðar.. hinir eru bara fýlupúkar sem fara í galtalæk..\nog til að svara síðasta ræðumanni JÁ það er sko mikið MAUS að setja upp sona þjóðhátíð… mikið meira en að segja það.. það sást bara hvernig gekk í eldborg þar var aldeilis skipulagið… ha??"
        },
        {
            "user": "hulda",
            "user_id": "2591",
            "date": "2002-05-09 12:54:57",
            "id": "531644",
            "reply_to_id": "531643",
            "text": "Góð grein og GOTT svar! :D\nÉg get ekki beðið eftir næstu þjóðhátið, 85 dagar úff!!"
        },
        {
            "user": "klp",
            "user_id": "7584",
            "date": "2002-05-09 17:12:26",
            "id": "531645",
            "reply_to_id": "531643",
            "text": "hmmm… eru það bara fýlupúkar sem fara í galtalæk, ég kannast ekki alveg við það þó svo að ég sé nú kannski ekki manneskja sem stundar galtalæk en ég verð þó að viðurkenna það að ég skemmti mér betur þar en á þjóðhátíð…\n…ég held því reyndar líka fram að það sé miklu eðlilegra að hlakka til hm í fótbolta, sem byrjar eftir minna en mánuð en ég er ekki alveg orðin svo æst að ég sé farin að hlakka til næstu keppni þar á eftir.\njá og fyrir utan að það sé svo mikið maus að setja upp þjóðhátíð þá væri nú frekar óskandi að maus væri að spila á þjóðhátíð, þá væri maður kannski bara í gírnum núna, eða þannig.\nkannski maður stofni bara undirskriftarlista: MAUS Á ÞJÓÐHÁTÍÐ!!! ;)\n& SVARTHÆRÐIR LÍKA…"
        },
        {
            "user": "Crippler",
            "user_id": "21070",
            "date": "2002-05-23 16:59:28",
            "id": "531646",
            "reply_to_id": "531645",
            "text": "Það er alger óþarfi að vorkenna þeim sem standa að þjóðhátíð. Undir það get ég vottað. Ég var í þjóðhátíðarnefndini síðastliðin tvö ár og var einn af þeim sem sá um að koma þessu öllu upp. Að setja saman þjóðhátíð og að vera í nefndini er eins og að upplifa þjóðhátíð í nokkrar mánuði og verða ekkert þunnur. Mennirnir sem ég var með í þessu og kynntist um leið, eru einhver mestu hörkutól sem ég hef á ævi minni kynnst. Það er ekki fyrir hvern sem er að standa að svona stóru partýi eins og ég vill kalla það. Enda getur hver sem er séð að þetta er eina útihátíð á landinu sem hefur lifað svona lengi. Því þeir sem standa að þessu eru með sitt á hreinu. Menn gera þetta ánægjunar vegna, og vegna þess að þeir vilja skemmta sér og öðrum í leiðini.\nEX-þjóðhátíðarnefndarmaður…."
        },
        {
            "user": "58432",
            "user_id": "21811",
            "date": "2002-05-24 01:20:20",
            "id": "531647",
            "reply_to_id": "531646",
            "text": "Ég er nú svolítið sammála þér en við megum nottla ekki gleyma að þakka þeim sem komu þessu af stað það voru nottla snillingar eða snillingur. það er fátt betra en tilhugsunin um næstu þjóðhátið sjálf er ég úr eyjum að uppruna og man ekki eftir mörgum skemmtilegum timum utan þjóðhátíðar, þó að þetta sé ekki mikil fjölskylduhátíð eftir 12 að miðnætti þá er þetta samt skárra en galtalækur. Þjóðhátíð lifir!!!"
        }
    ]
}
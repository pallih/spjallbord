{
    "forum_title": "Hundar",
    "user": "zzzofandiii",
    "user_id": "40440",
    "date": "2003-11-19 23:32:35",
    "title": "Hælþjálfun.......",
    "text": "Það að hundurinn þinn togi ekki í tauminn þegar þið eruð úti að ganga er alveg\nótrúlega mikilvægt.  Það er nefnilega staðreynd að maður nennir frekar að fara út\nað ganga með hund sem að kann hæl, en hund sem togar líkt og það sé hann sem\nsé að fara út að ganga með mann en ekki öfugt.  Af öllu sem hundurinn minn\nkann er þetta án efa það mikilvægasta.  Mér finnst alltaf jafn sorglegt að sjá fólk\nmeð fullorðna hunda sem toga og toga og láta öllum illum látum í taum.  Það\nsegir mér engin að þegar þetta fólk er þreytt að það nenni að fara út með\nhundinn.  Maður á ekki að standa í einhverju basli með að halda þeim hraða sem\nmaður vill vera á, hundurinn á ekki að ráða honum, þið eigið að gera það.  Þetta\ner auðvellt vandamál að leysa með smá þolinmæði og þekkingu.\nFyrst þegar ég byrjaði að kenna hundinum mínum hæl notaði ég keðjuól (öðru\nnafni hengingaról), með sæmilegum árangri en hægum.  Síðan sá ég þátt á\nAnimal Planet sem heitir “Uncle Matt” ef ég man rétt, þar sem hann var að kenna\nþolinmæðisþjálfun.  Þolinmæðisþjálfun virkar ótrúlega vel og HRATT.  Hún virkar\nþannig að í hvert skipti sem að hundurinn togar í tauminn leiðréttir þú hann og\nstoppar, tekur síðan fá skref og stoppar, haldi hundurinn hæl hrósar þú honum,\nef ekki leiðréttir þú hann og bíður aðeins.  Hundar eru flestir þannig að þeim\nleiðist að stoppa í göngutúrum og vilja helst halda áfram, þannig að fljótlega átta\nþeir sig á því að það er mun betra að ganga við hæl og halda áfram, en að toga og\nþurfa að stoppa.  Þetta ætti ekki að taka meira en 3-4 vikur að verða nokkuð gott\nog eftir þetta er hundurinn límdur við hælinn á þér.\nEf einhver annar veit um aðra eða betri leið til að kenna hæl væri gaman að\nheyra það. Munum bara að vera þolinmóð og góð við bestu vini okkar og þá\nkemur þetta allt:)\nKveðja zzzofandiii",
    "url": "https://www.hugi.is/hundar/greinar/179443/haelthjalfun/",
    "url_id": "179443",
    "id": "1375133",
    "replies": [
        {
            "user": "Tzipporah",
            "user_id": "4564",
            "date": "2003-11-21 19:27:09",
            "id": "1375134",
            "reply_to_id": "1375133",
            "text": "Ég er með beagle, sem er þrjóskari en flest. Svona aðferðir virka engan vegin á þá, þeir verða bara pirraðir og hættir að finnast gaman að fara út.\nVið aftur á móti vorum með keðjuól (hengingaról), en jafnframt með pylsubita!!! Við gengum áfram, ef hann togaði þá kipptum við fast og sögðum ákveðið NEI! Ef hann var duglegur við hliðina á okkur þá fékk hann pylsubita og hrós.\nÞetta virkaði mjög hratt og tók ekki nema 2-3 daga.\nMæli með þessari aðferð.\nKveðja\nTzipporah og Porthos"
        },
        {
            "user": "hvuttinn",
            "user_id": "31189",
            "date": "2003-11-22 00:37:01",
            "id": "1375135",
            "reply_to_id": "1375134",
            "text": "Pulsubitaaðferðin gekk ekki hjá mér.\nUm leið og ég hætti að taka pulsuna með í göngutúrinn byrjaði hann aftur að láta eins og brjálæðingur.\nÞeir verða bara háðir pulsunni."
        },
        {
            "user": "Tzipporah",
            "user_id": "4564",
            "date": "2003-11-22 00:46:19",
            "id": "1375136",
            "reply_to_id": "1375135",
            "text": "Það þarf nátturlega líka að kippa. Við þurfum bæði að verðlauna og refsa. Hinn gullni meðalvegur!\nHann á það auðvitað ennþá til að gleyma sér, enda bara eins árs. En þá er bara að kippa aftur og hafa pylsuna tilbúna. Smám saman hætta þeir að þurfa pylsuna. Þolinmæðin er nátturlega alltaf númer 1, 2 og 3 þegar verið er að kenna þessum greyjum eitthvað.\nKveðja\nTzip"
        },
        {
            "user": "zzzofandiii",
            "user_id": "40440",
            "date": "2003-11-23 18:34:15",
            "id": "1375137",
            "reply_to_id": "1375134",
            "text": "Gaman að heyra að það gangi vel að kenna hæl, en ég á mjög erfitt með að trúa því að það sé hægt á 2-3 dögum?\nAnnars er ég langt í frá alvitur um það, getur kannski verið en ég hef mínar efasemdir……….."
        },
        {
            "user": "iice",
            "user_id": "39740",
            "date": "2003-11-23 21:43:30",
            "id": "1375138",
            "reply_to_id": "1375133",
            "text": "Ég átti hund sem var algjört ÆÐI hún heitir Lizzy! Sonna fyrst notaði ég einmitt þetta að labba í hæl ef hún togaði þá kipti ég í hana (var bæði með keðju gönguól og keðju hálsól) og stoppaði smá stund og sagði:“AAAA”..(solldið asnalegt að skrifa þa' en þi' fattið kannski hvernig ég sagði þa' æji sonna hægt :P). Þa' tók ekki langan tíma a' kenna henni þa' eftir þa' var ekkert mál og ef hún ætlaði eikkað a' gleyma sér þá sagði ég bara:“aaaaa Lizzy og horfði á hana” og hún bara…….oooooohhhh ok (algjört krútt !)\nennnnnnnnn svo er hinsvegar hvolpur sem á heima fyrir ofan mig sem ég fer stundum með út og hann bara nennir ekki a' láta þjálfa sig hann er ALLTAF með nefið í götuni að þefa og éra klikkast á því ! Hvernig get ég eilla fengið athyglina hans ??????\nkv.\n~*KareN*~"
        },
        {
            "user": "zzzofandiii",
            "user_id": "40440",
            "date": "2003-11-24 12:26:57",
            "id": "1375139",
            "reply_to_id": "1375138",
            "text": "vertu með nammi og hrósaðu honum fyrir að hafa athyglina á þér.  Þetta er vandamál sem krefst tíma og þolinmæði, en með miklu hrósi er þetta hægt.  Sem sagt hrósaðu honum með nammi ef hann er með athyglina á þér….. Ef hann þefar leiðréttu hann, og hrósaðu honum síðan er hann gerir rétt."
        },
        {
            "user": "Acyra",
            "user_id": "43170",
            "date": "2003-11-25 01:51:29",
            "id": "1375140",
            "reply_to_id": "1375139",
            "text": "eruð þið sem sagt að meina að þið viljið að hundurinn ykkar sé labbandi á hæl og helst í augnkontakkt við ykkur allan timan sem þið eruð ut að labba? Að lata hund ganga á hæl er ÆFING. Það er ekki eðlilegt né heilbrigt fyrir hund. hvernig fyndist ykkur að fara ut að labba með bundið fyrir augun? ju örugglega mjög gaman fyrst en ekki lengi. Það er hundsins eðli að fa að þefa og lesa umhverfið sitt en ég er ekki að seigja að hann eigi að vera endelaust að þefa og streða við ykkur það er til millivegur á þessu."
        },
        {
            "user": "zzzofandiii",
            "user_id": "40440",
            "date": "2003-11-25 16:38:49",
            "id": "1375141",
            "reply_to_id": "1375140",
            "text": "Auðvitað á hundurinn að upplifa frelsi og fá að þefa og gera það sem hann vill af og til. En þegar hann er beðinn um að vera við hæl á hann að vera við hæl.  Minn hundur gerir til dæmis greinamun á því hvort við séum úti að labba í rólegheitum eða hvort við séum í hælæfingu.\nÞað er t.d. sannað að það er óhollt fyrir hund að fá aldrei að vera algörlega frjáls í öruggu umhverfi eins og t.d. Geirsnef, Hvaleyrarvatn o.s.frv."
        },
        {
            "user": "Acyra",
            "user_id": "43170",
            "date": "2003-11-29 23:16:23",
            "id": "1375142",
            "reply_to_id": "1375141",
            "text": "nákvæmlega það sem ég meinti vildi bara að það kæmi skyrt og greinilega fram því það eru svo margir sem miskilja þetta og ætlast til að hundarnir séu endalaust á hæl og verða svo brjalaðir ef þeir fara eitt skref fram úr þeim eftir klukkutima hælgaungu. Ég veit meira að seiga um mann sem fer með hundinn sinn í augnkontakt út að pissa. Það er orðið of mikið af því góða þegar að hundurinn mæa ekki einu sinni pissa án þess að vera á hæl. En auðvitað er gott að geta notað hælgöngu."
        },
        {
            "user": "randver",
            "user_id": "34960",
            "date": "2003-12-02 09:24:26",
            "id": "1375143",
            "reply_to_id": "1375142",
            "text": "Farið í gallerý voff hjá ástu dóru hún getur gert kraftaverk!\nEN það er alveg ótrúlegt þegar ég er úti að ganga með séfferinn minn við hæl og enga ól og svo mætir maður fólk með minni hunda t.d íslenskan og streðar einsog það sé hin erfiðasta work out, þetta er allt spurning um að kenna hundinum. Um leið og hundurinn lærir þetta þá ertu kominn með æðislegan hund!\nMér þykir best að fara út með séfferinn minn og leyfa honum að hlaupa aðeins og fá smá útrás áður en ég fer að láta hann ganga við hæl, en hann er náttúrlega ´´i eldri kanntinum og ég er byrjuð að slaka á öllum reglum..\nEn pointið var að mér finnst svo fyndið að sjá fólk með helminigi minni hunda en minn og það ræður ekki við þá…\nÞetta er allt spurning um þjálfun frá fyrsta degi."
        }
    ]
}
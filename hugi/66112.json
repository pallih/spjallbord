{
    "forum_title": "Bardagaíþróttir",
    "user": "JohnnyG83",
    "user_id": "15807",
    "date": "2002-02-25 00:21:06",
    "title": "Fordómar gagnhvart Bardagaíþróttum.",
    "text": "Eftir að box var leyft á Íslandi hef ég tekið eftir auknum fordómum gagnhvart bardagaíþróttum, nú síðast lesandabréfum Morgunblaðsins (við hliðina á teiknimyndunum fyrir ykkur sem ekki vita) sunnudaginn 25. febrúar. Þar nöldrar læknir yfir þeim sem eru að sýna sig niðri í bæ en gerir engan greinarmun á þeim sem æfa af fullri alvöru og þeim sem mæta í mesta lagi í tvo mánuði og finnst að allir þurfi að vita að þeir æfi (jafnvel þó þeir séu hættir) með þeim afleiðingu að einhver meiðist. Mér finnst að félögin sem kenna bardagaíþróttir ættu að kynna íþrótt sína til að eyða fáfræði og fordómum í þjóðfélaginu. Í Pumping Iron er þegar byrjað að takast á við þetta með því að kynna skólakrökkum Kickbox og Kung Fu. Hvað finnst ykkur?",
    "url": "https://www.hugi.is/martial_arts/greinar/66112/fordomar-gagnhvart-bardagaithrottum/",
    "url_id": "66112",
    "id": "452571",
    "replies": [
        {
            "user": "skyage",
            "user_id": "15510",
            "date": "2002-02-25 21:14:32",
            "id": "452572",
            "reply_to_id": "452571",
            "text": "Bardagalistir eru fyrir mér flottur og góður lífstíll. Menn fá kanski þörf til að sýna hvað í þeim býr, en menn verða ekki ofbeldisfullari né siðferðisskertari við það að æfa bardagalistir, þeir sem æfa bardagalistir eru langt um meðvitaðari um hvað getur gerst í áflogum niðrií bæ og annarstaðar heldur en þeir sem horfa bara á bíómyndir og sjá menn berja hvorn annan án þess að nokkuð komi fyrir og halda að raunin sé sú. Það er auðvitað persónubundið hvað menn gera, en allir sem ég þekki úr bardagaíþróttum á íslandi halda sig helst frá áflogum og eiga aldrei upptökin á þeim."
        },
        {
            "user": "qeySuS",
            "user_id": "280",
            "date": "2002-02-25 22:03:54",
            "id": "452573",
            "reply_to_id": "452572",
            "text": "Mjá mjög sammála, en ég held að það sé voða lítið hægt að gera, það verða alltaf einhverjir sem verða gegn öllum formi ofbeldis (þó að ég líti ekki á bardagalistir sem ofbeldi gera það sumir), og sama hvað við segjum, þá getum við ekkert neitað því að það er verið að kenna bardagaaðferðir.\nPersónulega lendi ég aldrei í slagsmálum, en vinir mínir sem æfa ekkert eru alltaf að lenda í slagsmálum , sooooo."
        },
        {
            "user": "IngaLG",
            "user_id": "13422",
            "date": "2002-02-26 09:48:27",
            "id": "452574",
            "reply_to_id": "452573",
            "text": "Ég er alveg sammála, það ætti, sérstaklega núna eftir alla þessa neikvæðu umræðu, að setja í gang virkilegt átak til þess að kynna bardaga- og sjálfsvarnaríþróttir.  Maður tekur eftir alls konar fordómum og ranghugmyndum hjá fólki og þvá þarf að breyta.  Ég er eiginlega helst á því að það ætti að hafa stóra sameiginlega kynningu fyrir öll félögin"
        },
        {
            "user": "Fenix",
            "user_id": "18489",
            "date": "2002-02-28 23:40:50",
            "id": "452575",
            "reply_to_id": "452571",
            "text": "Það er bara einfaldlega algjör skortur á umfjöllun um sjálfsvarnarlistir hér á Íslandi að mínu mati. Þó svo að við höfum fullt af afreksfólki sem að sópar að sér verðlaunum þá er það eina sem maður les um fótbolti, handbolti og körfubolti. Það þyrfti að gera eitthvað mjög stórtækt til þess að vekja almennan áhuga á bardagaíþróttum.\nÉg hef heyrt það niðrí Pumping Iron að það verði haldin einhverskonar Martial Arts Festival í sumar. Hafið þið sem æfið annarsstaðar nokkuð heyrt um þetta?\nFenix"
        },
        {
            "user": "Shimotsuki",
            "user_id": "12245",
            "date": "2002-03-01 10:07:37",
            "id": "452576",
            "reply_to_id": "452575",
            "text": "Þessu er ég hjartanlega sammála. Þú sérð hverja opnuna á fætur öðrum í íþróttablaði Morgunblaðsins fylltar af lýsingum á knattleikjum. Og svona til að taka aðeins meira pláss þá sýna þeir þessar risastóru myndir af einhverjum gaurum að klappa hvorum öðrum á bakið. Gæði? Ónei. Í fréttunum eru íþróttafréttaritarnarnir að öskra sig ráma yfir hversdagslegum leikjum dag eftir dag. Þetta fór sérstaklega í mig í kringum þá helgi sem TKD fólk sameinaðist og sópaði til sín verðlaunum. Lítill listi með nafnbirtingum á vinningshöfum sama dag og ein af þessum handboltaopnum voru birtar.\nÞað eru örugglega margar íþróttir sem maður hefur ekki hugmynd um að fólk sé að “meikaða” í. Fjölmiðlar virðast því miður halda að fót-, hand- og körfubolti séu þær einu sem fólk vill heyra/lesa um.\nÉg held að erfitt sé að ná athygli fólksins nema með sameinuðu átaki MA félaga Íslands. Hvað það myndi kosta og hver ætti að borga er hins vegar allt annar handleggur. ;-)\nMartial Arts Festival? Hef ekki heyrt um þetta en þetta hljómar eins og eitthvað athyglisvert."
        },
        {
            "user": null,
            "user_id": null,
            "date": "2002-04-02 01:58:27",
            "id": "452577",
            "reply_to_id": "452576",
            "text": "Einni staður þar sem maður á og má sýna það sem maður getur í bardaglistum hvort sem það er box, teakwondo, karate, judo o.s.f. er í hringnum með dómara og allar græjur.\nElskiði friðinn og strúkiði kviðinn ;)"
        }
    ]
}
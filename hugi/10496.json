{
    "forum_title": "Dulspeki",
    "user": "vortex",
    "user_id": "620",
    "date": "2000-12-02 02:32:52",
    "title": "Andaglas",
    "text": "Það eru mjög skiptar skoðanir fólks á meðal um andaglas. Ég hefði gaman af því að sjá fólk tjá sig um reynslu sína af því. Hérna kemur mín : Ég hef farið í andaglas svona 70-100 sinnum og það hefur alltaf verið jákvæð reynsla nema 1 sinni (og í skiptin sem ekkert hefur gerst). Þessvegna trúi ég því sem margir miðlar segja að það fer eftir því hvernig maður er undir andaglas búinn hverju sinni hvernig fer.  Ég fór oftast í það með sömu vinkonu minni, við vorum aldrinum 9-11 ára (hef samt farið oft eftir það) og við þekktum marga anda og þeir voru mjög jákvæðir. Við trúðum ekkert á að hafa krossa og blása í glasið og svoleiðis hjátrú.  Hinsvegar skeði það einu sinni að “illur” andi kom í glasið og við fengum áfall en jöfnuðum okkur stuttu seinna og nenntum ekkert að gera mál úr því, hið jákvæða var nefninlega afgerandi til samans við hið neikvæða. Ég persónulega efast ekki um það að það tengist málinu hverjum maður treystir til að deila þessari reynslu með sér og hverju maður býst við, ef þú ferð með “non-believer” í andaglas þá eru mestar líkur á að ekkert gerist. Ég hef hinsvegar séð rosalega merkilega hluti gerast og ég trúi því að þetta hafi ekki slæm áhrif en mæli ekki með þessu þarsem ég veit að lægstu andaverurnar koma iðulega í glasið og valda fólki sem er stressað og veit ekki hvað það er að fara útí, oft vanlíðan. Enginn sem hræðist andaglas ætti að reyna það. Svo reyna margir líka að plata og það eyðileggur fyrir öllum. Ég tel svoleiðis skipti ekki með.\nMér finnst oft ótrúlegt að hugsa til þess hversu ungar við vorum og hversu jákvætt þetta alltsaman var miðað við allt sem við höfðum heyrt, næstum allir eldri krakkar sögðu þetta vera slæmt. Endilega segið mér eitthvað um ykkar reynslu.",
    "url": "https://www.hugi.is/dulspeki/greinar/10496/andaglas/",
    "url_id": "10496",
    "id": "62000",
    "replies": [
        {
            "user": "ibba",
            "user_id": "4913",
            "date": "2000-12-02 16:44:12",
            "id": "62001",
            "reply_to_id": "62000",
            "text": "Já, ég hef líka farið í andaglas. Ég hef alltaf haft mikinn áhuga á þessu og haft fulla trú á að það geti allt gerst. Ég tek undir það sem vortex segir, að ef efasemdarmenn eru með í hópnum gerist nákvæmlega ekki neitt. Í þau örfáu skipti sem eitthvað hefur gerst hjá mér hefur þetta alltaf verið jákvætt, og margt skemmtilegt komið í ljós. Þau skipti sem andi komí glasið voru við 2-3. Ef að fleiri voru, voru við að mínu mati ekki nógu samrýmd og opin, einfaldlega feiminn.\nEitt sinn fórum við vínkonurnar í andaglas á föstudagskveldi, það var dimmt úti og drungalegt. við vorum einar í íbúð og vorum virkilega til í þetta.  Það kom andi! við töluðum ekki mikið við hann, en það litla sem við töluðum við hann tók tíma sinn. Við áttuðum okkur ekkert á tímanum, og fyrr en varði var farið að birta úti. Það var það ótrúlegasta, það sem virtist taka örstuttan tíma tók alveg óendanlega langann.\nMaður hefur heyrt alveg óheyrirlega margar sögur, svona Urban Legends, en hvað ætli þær hafi mikið breyst og að stórum hluta verið ýktar! En það er samt að ég held að það þurfi að ná vissum þroska til að takast á við það sem gerist þegar maður gerir þess hluti.\nKjaftæðið um að maður geti hlotið einhvern skaða af þessu er ekki rétt. Jú auðvitað getur maður orið geðveikur af hræðslu og allt það en ekki ef maður er tilbúin og trúir á að þetta sé raunverulegt. Og ef maður trúir því ekki…gerist ekki neitt!!"
        },
        {
            "user": "Xenia",
            "user_id": "5249",
            "date": "2000-12-02 22:40:41",
            "id": "62002",
            "reply_to_id": "62000",
            "text": "Mig hefur alltaf langað smá að fara í andaglas en aldrei þorað því. Ég trúi á svona hluti og ég held að ég myndi fara yfir um ef það kæmi illur andi, þess vegna er ég að hugsa um að sleppa þessu bara þó að þetta hljóti að vera mjög spennandi."
        },
        {
            "user": "vortex",
            "user_id": "620",
            "date": "2000-12-03 00:30:22",
            "id": "62003",
            "reply_to_id": "62002",
            "text": "Ég ætla að segja þér frá illa andanum sem kom einu sinni í glasið hjá mér. Það var sko þannig að einn andinn kom eiginlega alltaf og sagði okkur sögur (hann sagðist vera franskur og heita Diðrik, rosafínn kall) og bullaði heilan helling og okkur fannst hann rosalega frábær, svo í eitt skiptið kemur andi og segist vera Diðrik en eitthvað við orðalag hans olli því að við urðum báðar dáldið hræddar og spurðum aftur og aftur hvort þetta væri hann. Hann játaði því alltaf en á endanum föttuðum við að það gat bara ekki verið svo við slepptum báðar glasinu en það var komið á svo mikla ferð (það var meðalannars krafturinn í glasinu sem fékk okkur til að hugsa) að það hringsnerist og datt að lokum og rúllaði útaf borðinu. Vinkona mín sór að gera þetta aldrei aftur (hljóp útí garð með glasið og gerði einhverjar seremóníur) en tveim dögum seinna tókum við upp okkar fyrri iðju :) Einsog þú sérð þá er þetta ekkert svo alvarlegt og hljómar ekkert rosalega “illt” en okkur fannst við skynja illskuna, allveg einsog þegar koma fyndnir andar þá líður manni einsog þeir séu hjá manni eitthvað að grínast. Ég held að það byggist aðallega á spurningunum sem maður spyr hvort reynslan verði góð eða slæm. Sumir spyrja til dæmis um einhvern látinn einstakling sem þeir kannast við og þá segist andinn vera hann og allir verða rosalega stressaðir, það er allveg á hreinu að slíkt getur ekki gerst, ég held að allir andar séu að bulla í manni. Svo hef ég reyndar líka heyrt að sofandi fólk geti komið í andaglös en ég veit ekki hvort það er rétt, ég hef aldrei lent í því. Sumir andar segjast líka vera geimverur, það gerist samt bara ef einhver í hópnum spyr hvort þeir séu það."
        },
        {
            "user": "Fairy",
            "user_id": "4353",
            "date": "2000-12-03 00:39:32",
            "id": "62004",
            "reply_to_id": "62000",
            "text": "Ég fór oft í andaglas á sínum tíma og hvort sem kom andi eðuur ei, þá verð ég stundum svolítið á nálum eftirá. Að öðru leiti er þetta bara mjög skemmtilegt.\nÉg er ekki sammála íbbu að þetta sé algerlega hættulaust. Hún segir að fólk hafi jú misst vitið en… eins og það sé ekki nógu slæmt. Maður er líka alltaf að heyra um fólk sem hefur dáið. Þó tel ég þetta ekki eins algengt og talað er um. Ég held að þetta séu undantekningartilfelli.\nMér skilst að blóðmaría sé álíka hættuleg. fólk á einnig að hafa látið lífið í henni og hefur aðkoman ekki verið fögur."
        },
        {
            "user": "Wiggi",
            "user_id": "2526",
            "date": "2000-12-03 03:47:20",
            "id": "62005",
            "reply_to_id": "62004",
            "text": "Gæti einhver sagt mér hvað blóðmaría nákvæmlega er? Snýst hún ekki í kringum anda sem birtast í speglum?"
        },
        {
            "user": "Fairy",
            "user_id": "4353",
            "date": "2000-12-03 13:45:23",
            "id": "62006",
            "reply_to_id": "62005",
            "text": "Eins og andaglas, á blóðmarían rætur að rekja til djöfladýrkunnar. Djöfladýrkun byggir mikið á því að vera andstæð við biblíuna, t.d. kristur - antikristur og María (mey) - blóðmaría.\nÞegar þú ferð í blómaríu, þá situr þí fyrir framan spegil með kerti fyrir framan þig og sönglar: 1 blóðmaría, 2 blóðmaría, 3 blóðmaría … 12 blóðmaría, 13 blóðmaría. Þegar þú ert komin upp í 13 þá kemur blóðmaría (eða e-r) í spegilinn.\nÉg hef persónulega aldrei fengið neinn í spegilinn en vinkonna mín hefur það, að eigin sögn. Það er svo skelfilega sjaldgæft að maður í raun á ekki von á því að hitta neinn, þannig að þegar hún loksins fékk e-ð í spegilinn, fékk hún móðusýkiskast og klúðraði öllu.\nTilfelli eru til, að spegillinn hafi sprungið framan í fólk og skilið það eftir í ræmum. Þar hefur sennilega einhver verið að eiga slæman dag."
        },
        {
            "user": "vortex",
            "user_id": "620",
            "date": "2000-12-04 03:23:51",
            "id": "62007",
            "reply_to_id": "62006",
            "text": "Úff ég er að heyra um þessa blóðmaríu í fyrsta skipti og ég mundi sko aldrei þora þessu. Ég er alltof myrkfælin til þess. Hvað á svo að gerast, getur hún svarað spurningum mann ef hún kemur ?\nÉg hef líka við eitt að athuga sem þú segir fairy, andaglas á ekki rætur að rekja til djöfladýrkunar. Kristni er svo nýtil komin í heiminum en svo mörg ævaforn trúarbrögð hafa að miklu leyti byggst á því að ná sambandi við forfeðurna og ýmiskonar anda og er andaglas bara ein tegund af aðferðum sem hægt er að nota til þess. Það er enginn að dýrka djöfulinn þótt hann fari í andaglas og ég trúi ekki á hann einu sinni :) svo það myndi ábyggilega ekkert gerast ef ég reyndi að ná sambandi við blóðmaríu. En það er reyndar sagt að bara lægstu andaverurnar komi í glasið, hvortsem þær eru illar eður ei, það er náttúrulega upp og niður einsog allt annað."
        },
        {
            "user": "spotta",
            "user_id": "3121",
            "date": "2000-12-04 08:29:20",
            "id": "62008",
            "reply_to_id": "62007",
            "text": "ég hef reynt að fara í andaglas en það er alltaf einhver sem er bara að þykjast þá svo það virkar aldrei"
        },
        {
            "user": "spotta",
            "user_id": "3121",
            "date": "2000-12-04 08:34:23",
            "id": "62009",
            "reply_to_id": "62008",
            "text": "ég myndi aldrei þora að profa bloðmariu"
        },
        {
            "user": "vortex",
            "user_id": "620",
            "date": "2000-12-04 23:22:19",
            "id": "62010",
            "reply_to_id": "62009",
            "text": "Hér er æðisleg síða sem gengur útá drauga sögur og bara allt andaheimstengt, hún er reyndar að ég tel helst til skemmtunar en það er margt þarna fróðlegt og hægt að lesa um uppruna andaglass og blóðmaríu auk fleiri svona leikja. Hér er urlið :\nhttp://www.castleofspirits.com/"
        },
        {
            "user": "ljufa",
            "user_id": "249",
            "date": "2000-12-04 23:40:24",
            "id": "62011",
            "reply_to_id": "62000",
            "text": "Ég og vinkonur mínar prófuðum þetta nokkrum sinnum þegar við vorum 12 ára og við fengum yfirleitt alltaf anda í glasið, en það gerðist aldrei neitt voðalega krassandi, en við enduðum samt alltaf á því að blása í glasið í kross og segja “farðu í friði”.\nÞað væri kannski frekar áhugavert að prófa þetta aftur…"
        },
        {
            "user": "vortex",
            "user_id": "620",
            "date": "2000-12-06 14:35:57",
            "id": "62012",
            "reply_to_id": "62000",
            "text": "ég hef farið svona einmitt ca. 70-100 sinnum í andaglas. Það eina sem ég hef að segja um þetta er að þetta er bara fólkið sem er í leiknum sem er að hreyfa glasið, og þá er ég ekki að tala um að þeir hreyfi glasið meðvitað heldur er þetta bara hugarorkan! það er bara staðreynd og það fær ekkert breytt skoðun minni. Við vinkonurnar byrjuðum í þessu og fannst þetta ROSALEGA spennandi, og það' komu líka alltaf andar í glasið, td kom einn sem sagðist hafa dáið í íbúðinni sem við vorum í, sagðist vera 8ára og heita siggi eða eitthvað álíka. það koma alltaf eittthvað svona, bara mism. sögur, líka slæmt, þarsem einn sagðist vera djöfullinn og vildi ekki leyfa okkur að hætta. en jæja, það sem breytti skoðun minni var það að við fórum að gera okkur grein fyrir að því hræddari sem við vorum að fara í andaglas, því verri andi kom! og svo fórum við að pæla og ákváðum að ath. þetta betur! við spurðum andann í eitt skipti td. hvað hann væri gamall, en á meðan hugsaði ein vinkona mín um e-n staf td. B og andinn fór beint á þann staf!! við fórum að hætta að nenna þessu því við komumst að því að þó að andinn segðist alltaf vera ienhver framliðinn þá fór hann alltaf beint á einhverja stafi sem einhver okkar hugsaði sér! þó það væri alveg út í hött að fara á þá stafi. ef við td. spurðum já/nei spurninga þá ´for hann á X bara því einhver okkar hafði fengið störu á þann staf! Það sem svo sannaði þetta í eitt skipti fyrir öll var þegar andinn loksins tók völdin og sagði ekkert sem við hugsuðum okkur, við spurðum hann einhverrrar spurningar um eitthvað sem ég man ekki hvað var og hann svaraði. þar sem við trúðum ekki svarinu ítrekuðum við það aftur og aftur og loks snappaði hann bara og sagði hreint og skýrt: ÉG LÝG EKKI.  og við töluðum við hann alla nótitna, þá er ég að tala um marga klukkutíma! og það sem hann sagði okkur var að hann væri í raun sál einnar vinkonu minnar, sem væri með sterkustu sálina. (Það eru allir með mism. sterkar sálir, og þá er ég meina hafa mism. hæfileika í svona yfirnáttúrulegt, æhj ég veit ekki alveg hvernig á að útskýra það! ) og þar sem hun væri með sterkustu salina færi hún í glasið. ég hef prófað þetta með öðrum vinkonum mínum og það er alltaf bara ein sem getur sagt glasinu að fara hvert sem er með huganum en ekki hinar! og sálin sagði okkur að í andaglasi yfirleitt væru þetta sálir fólksins sem væru að reyna að hræða fólk til að vera ekki í andaglasi!! það greinilega gemgur ekki nógu vel hjá þeim, en sálirnar eru að reyna að hræða okkur til að fara ekki aftur í andaglas því að þessar sterkusta sálir eru líka oft MJÖG viðkvæmar og það eru þessar sálir sem hafa í gegnum tíðina snappað í andaglasi, bara af hreinni hræðslu!\njæja ég veit ekki hvort þið séuð sammála þessu og veit heldur ekki hvort þið hafið skilið það sém ég var að röfla :) en allavega ath. það hvort þetta sé eitthvað líkt hjá ykkur, ef þið viljið það, en ef það kemur eitthvað annað út endilega látið mig vita, ég er forvitin að vita það! ;)\nkóngulóin"
        },
        {
            "user": "vortex",
            "user_id": "620",
            "date": "2000-12-06 21:40:51",
            "id": "62013",
            "reply_to_id": "62012",
            "text": "Þetta sem þú segir kónguló meikar eiginlega fullkomið sense, þ.e að það sé hugarorka fólksins sem er í andaglasi sem hreyfir, ég hef oft viljað fá eitthvað svar og þá hefur allt komið einsog ég var búin að hugsa mér. Ég hef líka reynt að láta andann lesa hugsanir mínar, með því að ein okkar spurði spurningar í huganum, fór útúr herberginu og kom síðan aftur og þá var henni sagt hvað hafði komið og það passaði mjög oft, líka hugsuðum við stundum um nöfn í huganum og þau komu fram (ég hef reyndar bara einu sinni náð 100& árangri í slíkri tilraun). Ég hef líka fengið að vita um hlut sem átti eftir að gerast í andaglasi, þetta var enn ein tilraunin en í þetta sinn gerðist það nákvæmlega orðrétt daginn eftir sem andinn sagði (en í ekkert af hinum skiptunum kom það fram) Ég trúi reyndar ekki að það sé sál einnar af manneskjunum í leiknum sem fer í glasið ég held miklu fremur að það myndist bara ákveðin blönduð orka útfrá þeim sem eru þarna saman komnir. Ég held að andaglas sé ekkert hættulegt svo ég tel ekki að manns eigin sál sé nokkuð að reyna að fæla mann frá því að fara í það (ég held ekki að hluti sálarinnar lifi sem sér hugsandi afl sem veit manni fyrir bestu) Ég trúi líka að það séu allskonar andaverur til í heiminum og á öðrum víddum og öðrum sviðum og að sumir þessara “anda” taki sig til og fari í andaglas :) Ég og vinkonur mínar gátum líka séð miklu fleiri hluti þegar við vorum yngri, maður glatar niður ótrúlegum hæfileikum ef maður passar sig ekki að rækta þá."
        },
        {
            "user": "Thorgrims",
            "user_id": "6177",
            "date": "2000-12-07 01:23:41",
            "id": "62014",
            "reply_to_id": "62013",
            "text": "Stelpur,\ndettur ykkur aldrei í hug að þessir “andar” gætu haft vitsmuni?\nFyrir neðan andaheiminn eru heimar verri anda sem hyggja sitt.\nEkki fikta við þetta SVARTA í dulspekinni. Það gæti endað illa…\nKveðja,\nThorgrims\nP.S.\nOg svo eru Jólin að koma. Skömm, skömm."
        },
        {
            "user": "vortex",
            "user_id": "620",
            "date": "2000-12-07 14:09:55",
            "id": "62015",
            "reply_to_id": "62014",
            "text": "Ég efast ekkert um að “andar” sem koma í glasið hafi vitsmuni, það þarf jú vitsmuni til þess að mynda orð. Andaglas á ekkert skylt við það svarta í dulspeki þetta er skemmtilegur leikur.  Ég hef oft talað við miðla og mér voru kenndar leiðir til að ná sambandi við andaheiminn án þess að fara í andaglas, miðlarnir voru allir skelfingu lostnir þegar þeir heyrðu að ég væri oft í því. En eftirstendur, við erum hér 2 sem höfum farið 70 - 100 sinnum í andaglas og við erum farnar að ná því að það sem gerist er ekki að einhver andi komi og nái völdum yfir manni, drepi mann andlega eða eitthvað álíka. Það eru bara kjaftasögur. Ég var að lesa um þegar andaglasið eða ouija board var fyrst búið til, það var á fyrrihluta 19. aldar í Bandaríkjunum. Strax hófust upp múgæsingar meðal biblíuofstækisfólks og það lifir enn eftir af því. Enn og aftur hvet ég alla krakka til að prufa þetta sjálf og vera ekki hrædd, sál ykkar er margfalt sterkari en þeirra anda sem hugsanlega koma í glasið. Á þessum árstíma eru skilin milli lifenda og dauðra þunn ;)\nKveðjur\nvortex"
        },
        {
            "user": "Thorgrims",
            "user_id": "6177",
            "date": "2000-12-08 01:33:41",
            "id": "62016",
            "reply_to_id": "62015",
            "text": "You're weird, vortex. Hvað með fólk sem fer yfirum af kukli? Það eru nóg dæmi um það til að fylla ótal dálka.\nAndaglas er í sjálfu sér ómerkileg tískubóla en það sem verið er að fást við er undirvitund viðkomandi og þar liggur hættan. Það býr ýmislegt í sálarlífi fólks sem ekki er mjög vitlegt að hreyfa við. Geðveiki orsakast meðal annars af því, að öfl í undirvitundinni flæða inn í vitundina svo manneskjan verður haldin af þessum öflum eða komplexum. Að þú skulir vera að hvetja unglinga til að stunda andaglas segir mest um þínar eigin tilhneigingar.\nEnn og aftur: Smömm er að heyra þetta.\nKveðja,\nThorgrims"
        },
        {
            "user": "vortex",
            "user_id": "620",
            "date": "2000-12-08 13:12:53",
            "id": "62017",
            "reply_to_id": "62016",
            "text": "svona er lífið, ég tel vera alltof mikið af hræðsluáróðri í heiminum sem stafar af röngum upplýsingum og miskilningi. Þetta með frænkuna sem dó andlega hljómaði einsog hún hefði verið að sniffa lím. Ég bað upphaflega fólk að deila eigin reynslu um andaglas en ekki að vera með hræðsluáróður sem á ekki við rök að styðjast (þ.e ekki fyrren einhver sem virkilega hefur upplifað það kemur fram) ef það er í lagi að vera að hræðsluáróður þá er svo sannarlega einnig í lagi að vera með hvatningaráróður, ég hvet hinsvegar enga krakka sem ekki treysta sér í þetta og eru eitthvað örlítið hræddir til þess að prufa.\nKveðja\nvortex"
        },
        {
            "user": "Thorgrims",
            "user_id": "6177",
            "date": "2000-12-09 01:56:54",
            "id": "62018",
            "reply_to_id": "62017",
            "text": "Ég man eftir einhverjum meykerlingum vera að spá í bolla og héldu að andi væri í bollanum. Þess vegna sneru þau honum á hvolf yfir hænuhausnum á sér til að hann gerði þeim ekki grikk. Hver getur tekið svona alvarlega? Ætlið þið að enda eins og þær?\nKveðja,\nThorgims"
        },
        {
            "user": "Gullbert",
            "user_id": "4004",
            "date": "2000-12-12 20:43:02",
            "id": "62019",
            "reply_to_id": "62013",
            "text": "það sem ég held fram í heildina litið er bara það að það eru sálir okkar (jah eða undirmeðvitundin) sem er að hreyfa glasið, og þá ekki bara ein sál heldur allar sameinaðar, það er bara ein sem er sterkust og getur látið glasið hreyfast þangað sem hún vill.\nog annað: ég held að hræðsla við þetta dæmi sé það sem hefur slæm áhrif á fólk, ég meina það að fólk getur orðið geðveikt af hreinni hræðslu. svo einfalt er það.\nskemmtileg staðreynd: það var orðið þannig hjá okkur að við þurftum ekkert að vera með glas eða sérstakt andaglasborð; við gátum hreyft kóktappa með því að setja putta á hann! við jafnvel gátum látið penna hreyfast á borði, eða bara hvað sem var með því aðeins að setja fingurnar á hlutinn! hvað hafið þið að segja um það? :)\nkónguló"
        },
        {
            "user": "Gullbert",
            "user_id": "4004",
            "date": "2000-12-15 15:00:39",
            "id": "62020",
            "reply_to_id": "62019",
            "text": "Að einhver af ykkur stundi það að hreifa glasið (og hina hlutina) viljandi ;)"
        },
        {
            "user": "Weider",
            "user_id": "4259",
            "date": "2000-12-07 02:17:56",
            "id": "62021",
            "reply_to_id": "62000",
            "text": "Fyrir alla muni farið varlega í svona málum! Þetta getur verið stórhættulegt! Frænka mín látin andlega út af svona vitleysu, líkaminn lifir en hugurinn er horfinn! Hún liggur í hjólastól og getur ekki tjáð sig á nokkurn hátt! Mér finnst ótrúlegt að þið sem segist hafa gert þetta umm undir 100 sinnum að hafa ekki lent í neinu illu! Líklega er amma og afi eða lang amma og afi ( Ef þau eru látin) að vernda ykkur! Fyrir alla muni talið freka við miðil, ok það kostar smá en það borgar sig! Verið bara viss um að hann sé kristinn! Fyrir alla muni ekki prófa andaglas! Ef þið trúið þessu ekki um frænku mína, spyrjist um þetta mál var altalað fyrir þónokkrum árum síðan!"
        },
        {
            "user": "vortex",
            "user_id": "620",
            "date": "2000-12-07 14:01:11",
            "id": "62022",
            "reply_to_id": "62021",
            "text": "Krakkar, ég hvet ykkur til að prufa andaglas, það er mjög skemmtilegt og ef þið eruð ekki stressuð þá þurfið þið ekki að hafa áhyggjur.\nAð frænka þín sé dauð andlega en líkaminn lifir vegna andaglass er það mesta kjaftæði sem ég hef heyrt lengi. Á hvaða öld lifir þú eiginlega ? Ferðu reglulega að láta særa úr þér djöfla ?\nÉg er orðin fullorðin núna og byrjaði að fara í andaglas 10 ára. Þá var besta vinkona mín 8 ára. Ég trúi að það séu lægri andaheimsverur sem koma í glasið hjá manni, eða þá að manns eigin orka stjórni glasinu að einhverju leyti en ástæðan fyrir því að ekkert slæmt gerðist fyrir okkur er sú að þessir andar ná engu einasta valdi yfir manni ef maður er yfirvegaður og hefur ekki orðið fyrir neinum áhrifum af svona ruglboðskap einsog þú ert að predika."
        },
        {
            "user": "Xenia",
            "user_id": "5249",
            "date": "2000-12-09 00:21:05",
            "id": "62023",
            "reply_to_id": "62022",
            "text": "Þó að það hafi ekki neitt slæmt komið fyrir hjá þér, þá getur verið að eitthvað slíkt komi fyrir hjá öðrum sem fara í andaglas…ef að fólk er hrætt við þetta þá held ég að það sé ekki viturlegt að fara í þennan “leik”.\nKveðja, Xenia"
        },
        {
            "user": "radical",
            "user_id": "5666",
            "date": "2000-12-10 15:55:24",
            "id": "62024",
            "reply_to_id": "62000",
            "text": "Þessi skipti sem ég hef prufað þetta virkaði þetta ekki.. en einn vinur minn prufaði þetta og hans saga er helv. skemmtileg. Það var þannig að hann of einhverjir fleiri fóru í andaglas.. eftir smá tíma kom einhver og þau fóru að spyrja hann hver þetta væri og hvenær hann hefði dáið og þess háttar.. en nei nei.. þá var hann ekki dáinn.. heldur var þetta frændi hans sem var í hugleiðslu heima hjá sér. Þar sem vinur minn er svona frekar efins um allt svona þá bað hann frændan sinn (í gegnum andaglasið) um að hitta sig daginn eftir, einhversstaðar og viti menn.. frændinn mætti á staðinn á réttum tíma… ég veit nú ekki alveg hvað ég á að halda um þetta en þetta er skemmtileg saga engu að síður.\npotent"
        }
    ]
}
{
    "forum_title": "Hundar",
    "user": "bjoggi",
    "user_id": "588",
    "date": "2004-05-20 17:23:03",
    "title": "Norskir hermenn brutu engar reglur í Kosovo",
    "text": "Norsku hermennirnir gerðu ekkert rangt við aflífun hundanna í Kosovo en að taka þetta upp á video var rangt.\nÞetta er niðurstaða innri rannsóknarnefndar hjá norska hernum.\nEftir að myndbandið komst á internetið í febrúar þá var sett í gang nefnd til að rannsaka málið og komst hún að því að hermennirnir hafi fylgt reglum við sjálfa aflífunina. Rannsókn á myndbandinu leiddi í ljós að hvorki alþjóðalög né norsk voru brotin.  Notkun vopna og aðferðir stóðust öll lög.\nÍ skýrslunni er því einnig haldið fram að verkefnið hafi verið tekið mjög alvarlega, bæði af yfirmönnum og öðrum. En búa til myndband sér til skemmtunar með þessu hafi verið alrangt.\nRomerike lögreglan ´sá um rannsóknina ásamt innra eftirliti hersins. Lögreglan fann ekkert saknæmt og hefur fellt málið niður.\nhttp://www.hugi.is/hundar/greinar.php?grein\n_id=16346927  hér er umræða sem átti sér stað eftir hundadrápin.\nEruð þið hundaeigendur sem aðrir sammála niðurstöðu norsku löggunnar/hersins?",
    "url": "https://www.hugi.is/hundar/greinar/206746/norskir-hermenn-brutu-engar-reglur-i-kosovo/",
    "url_id": "206746",
    "id": "1590773",
    "replies": [
        {
            "user": "arngrimvs",
            "user_id": "51754",
            "date": "2004-05-20 19:15:46",
            "id": "1590774",
            "reply_to_id": "1590773",
            "text": "ég er sammála henni..\nÞetta voru villidýr sem að höfðu verið að ráðast á þorpsbúa.\nÞeir voru að fylgja skipunum um að aflífa hundana til þess að fólkið þyrfti ekki að óttast um líf sitt og eignir."
        },
        {
            "user": "Isgurdurgur",
            "user_id": "50457",
            "date": "2004-05-20 20:31:50",
            "id": "1590775",
            "reply_to_id": "1590773",
            "text": "Þetta var fáránlegt. Kannski var nauðsynlegt að taka þá af lífi en það á ekki að njóta þess eins og hermennirnir gerðu. Þeir ættu að hljóta einhvera refsingu."
        },
        {
            "user": "Mangi",
            "user_id": "1098",
            "date": "2004-05-20 22:02:06",
            "id": "1590776",
            "reply_to_id": "1590775",
            "text": "Það er ekki saknæmt að hafa brenglað skopskyn."
        },
        {
            "user": "zedlic",
            "user_id": "4748",
            "date": "2004-05-20 22:05:36",
            "id": "1590777",
            "reply_to_id": "1590775",
            "text": "Að sjálfsögðu ætti að refsa þeim fyrir að njóta þess. Mér finnst að það eigi alltaf að refsa fólki fyrir að vera í röngu hugarástandi þegar einhver atburður á sér stað. Ég segi að við setjum hugsanalögreglu á fót og sjáum til þess að fólk sé ekki að njóta þess sem það á svo sannarlega ekki að njóta!\nZedlic"
        },
        {
            "user": "Appi",
            "user_id": "37002",
            "date": "2004-05-20 22:13:57",
            "id": "1590778",
            "reply_to_id": "1590777",
            "text": "Zedlic you da man"
        },
        {
            "user": "arngrimvs",
            "user_id": "51754",
            "date": "2004-05-20 22:23:50",
            "id": "1590779",
            "reply_to_id": "1590775",
            "text": "Hvað meinarðu með að þeir hafi notið að drepa þessi dýr isgurdurgur??\nÞað voru einhver svona elskadýrmeiraenmannfólksamtök sem að settu hlátur inn á vídjóið!\nÞetta voru hættulegir hundar og fólk sem að heimtar refsingu yfir þessum hermönnum fyrir að drepa hundana eins fljótt og þjáningalaust og unnt var, það er eitthvað skert."
        },
        {
            "user": "karijo",
            "user_id": "5836",
            "date": "2004-05-21 00:38:05",
            "id": "1590780",
            "reply_to_id": "1590779",
            "text": "Það er alveg á hreinu að þeir höfðu gaman af þessu enn það sem mér finnst fáránlegt er að frétta stöðvar sýni þetta meina það er fólk að skjóta,éta og drepa hundana sýna á hverjum degi það kannski notar ekki hríðskotarifla til þess enn það er bara út í hött að vera að eyða frétta tíma í að byrta einhvað svona rugl og ég held að fólkið þarna í kosovo sé ekki að hafa áhyggjur af einhverjum hunds kvikyndum það hefur víst nóg af öðru til að vara sig á"
        },
        {
            "user": "Shamaroth",
            "user_id": "5285",
            "date": "2004-05-21 02:09:38",
            "id": "1590781",
            "reply_to_id": "1590775",
            "text": "Af hverju? Það er þeirra mál. Ef þú refsar þeim fyrir ánægju, þá ertu að brjóta fjölmörg mannréttindalög."
        },
        {
            "user": "kippa",
            "user_id": "52633",
            "date": "2004-05-21 14:30:54",
            "id": "1590782",
            "reply_to_id": "1590773",
            "text": "ég sá þetta mmyndband og þeir voru þokkalega ekki að nota sársaukalausaaðferð við að aflífa þá\n1 hundurinn var skotinn svona 5 sinnum og var að engjast um og hvað hann skaut hann aftur og aftur og ekki í hausinn nei heldur hér og þar. mjög sársaukamikið\n2 hundurinn var bundinn inn í hundakofa og með skál af mat fyrir framan sig sem einhver góður hafði gefið honum. en það villidýr!!!!. hvað hefði hann getað gert hann var bundinn\nmér finnst þetta alrangt hjá þeim og ef að þeir vildu gera þetta sársaukalítið hefðu þeir átt a skjóta þá í hausinn ea eitthvað ekki pína þá!!!!!"
        },
        {
            "user": "arngrimvs",
            "user_id": "51754",
            "date": "2004-05-21 15:46:41",
            "id": "1590783",
            "reply_to_id": "1590782",
            "text": "Hundar eru með litla heila og það er hægara sagt en gert að hitta þá þangað.\nÞeir voru augljóslega að reyna að hitta í hjartað á þeim og ef að þeir drápust ekki strax þá hlupu þeir !HLUPU! til að aflífa hundinn.\nÞeir höfðu verið að ráðast á bæjarbúa, þeir óskuðu efttir því að hermennirnir aflífuðu þá.\nÞeir voru að fara að ósk íbúanna þarna.\nOg það er ekki sárt að vera skotinn, þú finnur lítinn sting og missir síðan mátt. Þetta hef ég eftir fólki sem að hefur orðið fyrir skoti.\nOg þetta eru bara hundar, ekki mannfólk.\nÞeir hafa ábyggilega varla gert sér grein fyrir því að þeir væru að deyja þar sem að þeir skilja ábyggilega ekki einu sinni hugtakið."
        },
        {
            "user": "Tzu",
            "user_id": "7615",
            "date": "2004-05-22 19:12:25",
            "id": "1590784",
            "reply_to_id": "1590783",
            "text": "já sumir eru svo illa gefnir eins og nokkrir sem svöruðu hérna, eða eru að reyna að vera eitthvað.. annað hvort."
        },
        {
            "user": "arngrimvs",
            "user_id": "51754",
            "date": "2004-05-22 19:43:22",
            "id": "1590785",
            "reply_to_id": "1590784",
            "text": "Þér finnst semsagt siðferðislega rétt að leyfa hundunum að halda áfram ítrekuðum árásum á saklaust fólk?\nMá fólk ekki hafa sínar skoðanir í friði án þess að það sé að reyna að vera eitthvað, eða þá að það sé illa gefið.\nEf að þú hefur ekkert til umræðanna að leggja annað en að fólk sé heimskt, slepptu þá að segja það."
        },
        {
            "user": "Deathstalker",
            "user_id": "18308",
            "date": "2004-05-24 18:09:07",
            "id": "1590786",
            "reply_to_id": "1590785",
            "text": "Svona svona, það er allt í lagi að koma skoðunum sínum á framfæri en maður á samt ekki að láta það fara útí skítkast og leiðindi!"
        },
        {
            "user": "arngrimvs",
            "user_id": "51754",
            "date": "2004-05-24 18:53:35",
            "id": "1590787",
            "reply_to_id": "1590786",
            "text": "einmitt"
        },
        {
            "user": "zippolight",
            "user_id": "31704",
            "date": "2004-06-06 14:32:47",
            "id": "1590788",
            "reply_to_id": "1590785",
            "text": "Sælt veri fólkið.\nMér varð sjálfri mikið brugðið við þessa frétt en ég er sjálf fyrrverandi atvinnuhermaður úr norska hernum og hef verið á átakasvæði í miðausturlöndunum með norska hernum. Þar urðum við að skjóta hundana vegna hundaæðis og annarra smitsjúkdóma. Þeir voru hættulegir bæði okkur og borgurunum. Fólk eins og við hér á Íslandi sem  ekki höfum upplifað (flest okkar sem betur fer) stríð og hernaðarátök, getum einfaldlega ekki gert okkur í hugarlund  hvernig ástandið verður á slíkum svæðum. Hundarnir ganga um lausir um götur og þorp, bæði einir sér og í flokkum og er þeim full vorkunn því þeir eru heimilislausir og eru að leita sér matar. Þeir eru fullir af alls konar sýkingum og sjúkdómum, skítugir og illa farnir. Þeim er oft betur borgið með því að fá að fara. Ég get fullyrt það að enginn af okkur hafði gaman af því að skjóta þessi grey og sjálf hef ég verið í þessari stöðu - þ.e. að þurfa skjóta hund þarna niðurfrá. Þetta videótape er eitt af mörgum sem við hermennirnir búum til eftir nokkurra mánaða dvöl í hernum, við setjum inn tónlist og gerum alls konar effekta. Myndbandið sýnir ekki réttu myndina/sjónarhornið af raunveruleikanum. Ég vil líka taka fram að norskir hermenn hafa bjargað fullt af hundum í Kosovo með því að taka þá inn í herbúðir, gefa þeim að borða og borga undir þá flutning til Noregs með einangrun, dýralækniskostnaði og tilheyrandi. Vona þetta varpi einhverju ljósi á þessa umræðu.\nVirðingarfyllst."
        }
    ]
}
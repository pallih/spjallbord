{
    "forum_title": "Húmor",
    "user": "Pesi",
    "user_id": "2184",
    "date": "2008-01-04 15:02:30",
    "title": "Nokkrir öflugir úr vinnumeilinu :)",
    "text": "Jæja eftir að hafa gluggað aðeins í vinnumeilið þá áhvað ég að skella inn nokkrum gullkornum :)\nÞrír menn sátu saman og voru að monta sig af því hvernig þeir höfðu látið nýju konurnar sínar fá skyldur og verkefni heima fyrir.\nSá fyrsti hafði gifst konu frá Colarado og hann hafði sagt henni að hún ætti að þvo upp og þrífa húsið. Það tók nokkra daga en á þriðja degi kom hann heim í hreint hús og uppvaskið búið og frágengið.\nAnnar maðurinn hafði gifst konu frá Nebraska. Hann hafði skipað konu sinni að sjá um öll þrif, uppvask og eldamennsku. Fyrsta daginn hafði ekkert gerst, annan daginn hafði það aðeins skánað og þann þriðja var húsið hreint, uppvaskið búið og svaka steik og meðlæti í matinn.\nÞriðji maðurinn hafði gifst konu frá Íslandi. Hann sagði henni að hennar verk væru að halda húsinu hreinu, sjá um uppvaskið, slá garðinn, þvo þvott og elda heita máltíð í hverjum matmálstíma. Hann sagði að fyrsta daginn hefði hann ekki séð neitt, annan daginn sá hann ekki neitt en á þriðja degi minnkaði bólgan aðeins svo hann sá aðeins með vinstra auganu, nóg svo hann gat útbúið sér eitthvað að borða og sett í uppþvottavélina!\n———————————————\nTveir gaurar frá Íslandi dóu og vakna upp í helvíti.\nDaginn eftir tékkar Djöfullinn sjálfur á þeim og sér að þeir sitja í mestu makindum í úlpunum sínum, með vettlinga og húfur og orna sér við eldinn. Djöfullinn spyr þá hvað þeir séu eiginlega að gera? Er ekki nógu heitt í helvíti fyrir ykkur ?\n!\nGaurarnir svara, “Sko, þú veist, við erum frá Íslandi, landi snjós,íss og kulda. Við erum bara ánægðir að fá smá yl í kroppinn.”\nDjöfullinn ákveður að þeir séu nú ekki að þjást nóg svo hann skrúfar upp hitann.\nMorguninn eftir kíkir hann aftur á gaurana tvo og þarna sitja þeir ennþá í úlpum með húfurnar og vettlingana ennþá á. Það er nú ferlega heitt hérna, finnst ykkur það ekki?\nAftur svara gaurarnir því til að þeir komi! jú frá Íslandi, landi snjóa, íss o g kulda, við erum bara fegnir að fá smá yl í kroppinn !\nÞað fór nú að fjúka nett í Kölska og hann ákveður að jafna örlítið um þessa tvo gaura. Hann fer og setur hitann á “Fáránlegt”. Fólk fer að veina og væla út um allt helvíti. Hann fer svo og kíkir á gaurana tvo frá Íslandi og sér að þeir eru komnir á skyrtuna með upprúllaðar ermar og eru að grilla pylsur og þamba bjór.\nDjöfsi verður steinhissa “ Allir hérna inni þjást og veina, en þið virðist bara njóta ykkar?”\nJá sko, það er svo hrikalega sjaldan að við fáum svona gott veður heima á Íslandi, að við urðum bara að grípa tækifærið og grilla aðeins og súpa á öli.\nAlveg óður af bræði, strunsar Djöfsi í burtu og hugsar málið. Að lokum kemst hann að þeirri niðurstöðu að þessir gaurar hafi verið að krókna allt sitt auma líf á Íslandi, þess vegna eru þeir svona kátir yfir öllum hitanum. Djöfullinn ákveður að skrúfa fyrir allan hitann í öllu Helvíti.\nDaginn eftir er orðið ískalt í Helvíti og héla og grýluker! ti allsstaðar. Fólki orðið svo kalt að þa ð gat varla gert neitt annað en veinað og aumkað sér yfir kuldanum. Tannaglamur yfirgnæði samt að mestu veinin. Djöfullinn glotti með sjálfum sér og fór að kíkja á gaurana frá Íslandi.\nÞar eru þeir komnir í úlpuna, húfuna og með vettlingana á sér…en Djöfsa til mikillar furðu, eru þeir að hoppa og öskra Ole ole af mikilli gleði !?\nÉg skil ekki, sagði Djöfsi, ég skrúfaði hitann upp úr öllu valdi og þið voruð bara ánægðir og núna er bullandi frost hérna og þið bara öskrandi af gleði?? Hvað í fjárnaum er að ykkur tveim?\nÍslendingarnir líta á Djöfsa með spurn í augum, “ Ha, veistu það ekki? Ef það frýs í helvíti, þýðir það bara það að Íslendingar hafa unnið Dani loksins á Parken!”\n———————————————-\nKæri  eiginmaður.\nÉg skrifa þér þetta bréf því ég hef ákveðið að fara frá þér.\nÉg hef verið þér góð eiginkona í sjö ár án þess að það hafi skilið nokkuð eftir.\nÞessar síðustu tvær vikur hafa verið algjört helvíti.\nÞað sem fyllti mælinn var þegar yfirmaðurinn þinn hringdi í dag til að segja mér að þú\nhefðir sagt upp vinnunni þinni  !!!!\nHvað varstu eiginlega að hugsa ??????\nÍ alvörunni, bara í síðustu viku komstu heim úr vinnu og tókst ekki einu sinni eftir því að ég hafði\nfarið í klippingu . Ég eldaði meira að segja uppáhalds matinn þinn og til að reyna að\nvekja athygli þína klæddist ég glænýjum sexý náttkjól um kvöldið !!!!\nÞú hinsvegar komst heim,gleyptir í þig hluta af matnum á innan við mínútu, fórst svo upp í rúm þar sem þú gláptir á fótboltaleikinn í sjónvarpinu eins og þú gerir ALLTAF ….áður en þú steinsofnaðir!!\nÞú ert alveg hættur að segja að þú elskir mig og ert líka alveg hættur að snerta mig !\nAnnaðhvort ertu búinn að vera að halda framhjá mér eða elskar mig hreinlega ekki lengur.\nHver sem skýringin er…..þá er ég farin frá þér.\nPs. Ekki reyna að hafa upp á mér…..því þú verður bara fyrir vonbrigðum því ég og Halldór bróðir þinn\nhöfum ákveðið að hefja búskap saman.\nVertu blessaður…….!\nÞín FYRRVERANDI eiginkona !\nSagan endar þó ekki þarna………..\nKæra fyrrverandi eiginkona.\nMig langar að byrja á að segja þér að ekkert hefur glatt mig eins mikið lengi og að fá\nbréfið frá þér í dag.\nÞað er rétt hjá þér að við höfum jú verið gift í sjö ár en að þú skulir\nhalda því fram að þú hafir verið mér góð eiginkona þessi sjö ár…..er ansi\nlangt frá sannleikanum verð ég að segja.\nRétt skal vera rétt og til að útskýra mína hlið á málunum þá þér að segja  horfi ég svona oft á fótboltann í sjónvarpinu til að losna við þurfa að hlusta á þetta stanslausa röfl í þér út af öllu og öllum ! Verst að það\nvirkar ekki eins vel og ég hefði viljað ! Og bara svo að þú vitir það þá tók ég\nVÍST eftir því að þú hafðir farið í klippingu í síðustu viku. En málið var að mér þótti klippingin\nbara svo misheppnuð og hrikalega ljót enda leistu út eins og karlmaður! Og þar sem móðir mín elskuleg kenndi mér að segja frekar ekki neitt ef maður hefði ekkert fallegt að segja.. ….ákvað ég að þegja !\nEitthvað hefur þú svo ruglað mér saman við hann Halldór bróður  þegar\nþú segist hafa eldað uppáhalds matinn minn því þér að segja hætti ég að borða svínakjöt fyrir rúmum sjö árum\nsíðan !!! Ástæðan fyrir því að ég fór að sofa þegar þú klæddist nýja sexý náttkjólnum þarna um kvöldið var einfaldlega sú að þegar ég sá verðmiðann aftan á náttkjólnum gat ekki annað en velt því fyrir mér hvort það gæti virkilega verið tilviljun að kjóllinn kostaði 3.999 kr. og að Halldór bróðir hafði fengið lánaðan hjá mér 4 þús. kall fyrr um daginn!!!!!!\nEn bara svo að þú vitir það þá elskaði ég þig þrátt fyrir allt og vonaðist til að við gætum reynt að\nlaga það sem farið hafði úrskeiðis í hjónabandinu.\nÞannig að þegar ég svo uppgötvaði að ég hefði unnið í 572 milljónir í víkingalottoinu í dag ákvað ég\nað segja upp vinnunni minni og koma þér á óvart með því að kaupa handa okkur tvo miða til Jamaika.\nEn þegar ég kom heim varst þú farin og mín beið bréfið frá þér.\nÉg trúi því að það sé ástæða fyrir öllu.\nÉg vona bara að þú finnir þá fyllingu í þeirri ákvörðun sem þú hefur tekið.\nLögfræðingurinn minn hefur tjáð mér að með bréfi þínu hafir þú fyrirgert rétti þínum til lottovinningsins\nþannig að því miður fyrir þig er hann er alfarið minn.\nVona að þú hafir það bara gott í framtíðinni.\nJá og meðan ég man………..er ekki alveg viss hvort ég sagði þér það nokkurntímann en Halldór bróðir er ekki\nfæddur Halldór….heldur….Halldóra.\nVona að það komi ekki að sök.\nMeð ótrúlega góðri kveðju frá Jamaika….\nHinn moldríki og frjálsi FYRRVERANDI eiginmaður þinn!\n———————————————–\nJónas var staddur á veitingahúsi í Borginni og var að fá sér að borða\nþar. Hann fór að ræða við þjóninn sem þjónaði honum og trúði honum fyrir\nþví að hann væri með alveg ótrúlegt lyktarskyn. Hann gæti þekkt hvaða\nlykt sem væri, hversu lítið sem væri af henni.  Þjónninn dró þessa\nstaðhæfingu í efa, svo Jónas bauð honum að prófa sig. Þjónninn fór þá\ninn í eldhús, tók hreinan disk og veifaði honum í góða stund yfir einum\npottinum. Síðan fór hann með hann inn og rétti Jónasi. Jónas þefaði vel\naf diskinum og sagði svo “Lambakjöt með dilli og örlítilli mintu!”\nÞjónninn varð  forviða, en vildi prófa aftur. Nú veifaði hann diskinum\nyfir öðrum potti og rétti síðan Jónasi. “Blandað grænmeti!” sagði\nJónas. Nú ákvað þjónninn að gera eitthvað verulega erfitt, svo hann brá\ndiski undir pils stúlkunnar sem var að vaska upp og fór svo með hann\ntil Jónasar. Jónas þefaði af diskinum, hleypti brúnum af undrun og\nþefaði aftur. Í þriðja sinn þefaði hann vel og lengi en sagði svo “Er\nMagnfríður Jónatansdóttir frá Merkigili að vinna hérna?”\n————————————————\nÞessi gerðist í afskekktri sveit á Austfjörðum ekki alls fyrir löngu.\nSighvatur, sem kominn var yfir miðjan aldur og Sóley, ung blómarós næstum helmingi yngri en hann höfðu verið gift í nokkra mánuði og Sóley kvartaði yfir því að fá aldrei fullnægingu með manni sínum. Í sveitinni var ekki læknir en á næsta bæ bjó Sigurður dýralæknir og þau ákváðu að leita til hans\nmeð vandræði sín. Sigurður dýralæknir sagðist engin svör kunna við þessu en hann myndi þó eftir því að þegar hann var lítill drengur í þessari sömu sveit, þá hefði belja á bænum átt í erfiðleikum með að fæða kálf og foreldrar hans tekið til þess ráðs að veifa stóru handklæði framan í kúna til þess að kæla hana niður og hjálpa henni að slaka á. Þetta hefði virkað ágætlega.\nDýralæknirinn sagði þeim því að fá hann Pál á Brekku, ungan og hraustan strák úr sveitinni til þess að koma og sveifla handklæði yfir þeim af krafti\ná meðan þau hefðu samfarir. Það gæti hjálpað Sóleyju til þess að kæla sig niður og slaka á.\nÞau fara að ráðum dýralæknisins og fá því Pál á Brekku til þess að koma og sveifa stóru handklæði yfir sér í hjónasænginni en eftir nokkrar tilraunir þá koma þau aftur til Sigurðar og segja að þetta sé ekkert að virka.\nSigurður dýralæknir sest niður hugsi í smá stund og segir þeim þá að prófa að skipta, láta Sighvat sveifla handklæðinu en stráksa fara í rúmið með Sóleyju.\nHjónin fóru heim og prófuðu þetta. Strákurinn fer í rúmið með Sóleyju og Sighvatur veifar handklæðinu af miklum krafti á meðan. Þá er eins og við manninn mælt að Sóley fær hverja fullnæginguna á eftir annarri með tilheyrandi öskrum og stunum og eftir rúma tvo tíma þá veltir strákurinn sér\nofan af Sóleyju kófsveittur og úrvinda.\nSighvatur er ekki síður sveittur eftir hamaganginn við að sveifla handklæðinu og horfir á strákinn hróðugur á svipinn og segir með\náherslu:\n“Svooona á að sveifla handklæðinu Páll!”.",
    "url": "https://www.hugi.is/humor/greinar/565924/nokkrir-oflugir-ur-vinnumeilinu/",
    "url_id": "565924",
    "id": "5535753",
    "replies": [
        {
            "user": "YAWN",
            "user_id": "44101",
            "date": "2008-01-04 16:03:01",
            "id": "5536214",
            "reply_to_id": "5535753",
            "text": "Allir góðir."
        },
        {
            "user": "drunk",
            "user_id": "7927",
            "date": "2008-01-04 16:42:41",
            "id": "5536327",
            "reply_to_id": "5535753",
            "text": "haha, gott framtak. Takk fyrir mig."
        },
        {
            "user": "Andyandlou",
            "user_id": "1783",
            "date": "2008-01-04 19:30:17",
            "id": "5536877",
            "reply_to_id": "5535753",
            "text": "Haha góðir þessir! Sérstaklega þessi um 2 íslendinga sem fóru til helvítis ! :D"
        },
        {
            "user": "Parvati",
            "user_id": "49586",
            "date": "2008-01-04 19:45:35",
            "id": "5536933",
            "reply_to_id": "5535753",
            "text": "Ég lollaði á þetta maður :') Schnilld"
        },
        {
            "user": "ruslakallin",
            "user_id": "63003",
            "date": "2008-01-04 20:40:40",
            "id": "5537066",
            "reply_to_id": "5535753",
            "text": "Seinasti er svo langbestur !"
        },
        {
            "user": "Abattage",
            "user_id": "50244",
            "date": "2008-01-04 20:41:37",
            "id": "5537070",
            "reply_to_id": "5535753",
            "text": "Flottir brandara, hata reyndar svona vinnu meil, lýt á þetta meira sem spam en eitthvað fyndið."
        },
        {
            "user": "Demona",
            "user_id": "39409",
            "date": "2008-01-04 22:30:06",
            "id": "5537357",
            "reply_to_id": "5537070",
            "text": "Sammála."
        },
        {
            "user": "giggs4",
            "user_id": "59490",
            "date": "2008-01-04 21:27:16",
            "id": "5537186",
            "reply_to_id": "5535753",
            "text": "HAHAHA þessi síðasti er bestu"
        },
        {
            "user": null,
            "user_id": null,
            "date": "2008-01-05 00:16:38",
            "id": "5537618",
            "reply_to_id": "5535753",
            "text": "Ekkert annað en djöfulsins snild."
        },
        {
            "user": "steinthurs",
            "user_id": "58525",
            "date": "2008-01-05 06:07:29",
            "id": "5538151",
            "reply_to_id": "5535753",
            "text": "Haha, góðir."
        },
        {
            "user": "Neibb",
            "user_id": "59835",
            "date": "2008-01-05 14:46:26",
            "id": "5538541",
            "reply_to_id": "5535753",
            "text": "Allir mjög góðir en ég sprakk úr hlátri yfir síðasta brandaranum :D"
        },
        {
            "user": null,
            "user_id": null,
            "date": "2008-01-05 20:27:28",
            "id": "5539359",
            "reply_to_id": "5535753",
            "text": "haha neðsti var bestur."
        },
        {
            "user": "Alexander6",
            "user_id": "59305",
            "date": "2008-01-07 15:12:57",
            "id": "5543593",
            "reply_to_id": "5535753",
            "text": "Snild :P"
        },
        {
            "user": null,
            "user_id": null,
            "date": "2008-01-08 15:51:40",
            "id": "5546270",
            "reply_to_id": "5535753",
            "text": "Síðasti er snilld :D"
        },
        {
            "user": "Playgroundlover",
            "user_id": "63228",
            "date": "2008-01-10 12:42:48",
            "id": "5551356",
            "reply_to_id": "5535753",
            "text": "haha góðir þessir\nsveeekk með lottó-bréfs brandarann..\nsnilld"
        },
        {
            "user": null,
            "user_id": null,
            "date": "2008-01-11 00:06:56",
            "id": "5553457",
            "reply_to_id": "5535753",
            "text": "HAHAHA gott framlag….. meira svona, þetta var snilld.. var í hláturskasti.."
        },
        {
            "user": "sabbath",
            "user_id": "64154",
            "date": "2008-01-11 20:06:53",
            "id": "5555186",
            "reply_to_id": "5535753",
            "text": "helvíti skemmtilegt"
        },
        {
            "user": "egg27",
            "user_id": "37794",
            "date": "2008-01-13 10:38:37",
            "id": "5558747",
            "reply_to_id": "5535753",
            "text": "Snilld ;)"
        },
        {
            "user": "classic",
            "user_id": "65075",
            "date": "2008-01-13 23:25:05",
            "id": "5560829",
            "reply_to_id": "5535753",
            "text": "HAHAHAHH síðasti laaaangbestur! =''D"
        },
        {
            "user": "krusilina",
            "user_id": "70707",
            "date": "2008-01-14 22:46:53",
            "id": "5563706",
            "reply_to_id": "5535753",
            "text": "hahahhahaha xD baaara fyndnir brandrar sérstaklega síðasti :'D"
        },
        {
            "user": "Langsokkur",
            "user_id": "57901",
            "date": "2008-01-16 18:35:31",
            "id": "5568239",
            "reply_to_id": "5535753",
            "text": "hahahaha xD mér finnst þessi seinasti samt fyndnastur.. og svo náttúrulega með moldríka manninn :'D hahaha tekin maður !!"
        },
        {
            "user": "VincentVega",
            "user_id": "5614",
            "date": "2008-01-18 21:22:16",
            "id": "5574394",
            "reply_to_id": "5535753",
            "text": "Þeir bestu sem ég hef séð lengi. Sérstaklega fyrstu2 og síðasti"
        },
        {
            "user": "Nautabani",
            "user_id": "65003",
            "date": "2008-01-25 00:17:13",
            "id": "5590070",
            "reply_to_id": "5535753",
            "text": "x'd “Svooona á að sveifla handklæðinu Páll!”\nváá ég svoleiðis sprakk úr hlátri yfir þessu!!"
        },
        {
            "user": "Dr3dinn",
            "user_id": "31842",
            "date": "2008-02-21 17:42:13",
            "id": "5654597",
            "reply_to_id": "5535753",
            "text": "Var rosalega ánægður með þessa brandara, hafði heyrt þennan með parken, en hinir brill!"
        },
        {
            "user": "joner",
            "user_id": "71675",
            "date": "2008-03-06 05:23:41",
            "id": "5687000",
            "reply_to_id": "5535753",
            "text": "afhvejru fáum við aldrei svona meil?\nBætt við 6. mars 2008 -  05:27\nafhverju*"
        },
        {
            "user": "Barabarapabbi",
            "user_id": "72214",
            "date": "2008-03-08 20:07:21",
            "id": "5692935",
            "reply_to_id": "5535753",
            "text": "Geggjað… Er búin að heyra þessa tvo fyrri áður en hinir tveir voru awesome.. sérstaklega þessi síðasti.. :P"
        },
        {
            "user": "Arthorn",
            "user_id": "53242",
            "date": "2008-03-10 14:55:19",
            "id": "5696456",
            "reply_to_id": "5535753",
            "text": "Mér finnst þeir allir mjög góðir nema fyrsti, hann er hræðilegur :P"
        },
        {
            "user": "Stec",
            "user_id": "66870",
            "date": "2008-03-20 22:18:52",
            "id": "5720135",
            "reply_to_id": "5535753",
            "text": "hahahaha snilld er þetta.."
        },
        {
            "user": "ironical",
            "user_id": "52404",
            "date": "2008-07-05 12:52:01",
            "id": "5971182",
            "reply_to_id": "5535753",
            "text": "hahahaha :d"
        }
    ]
}
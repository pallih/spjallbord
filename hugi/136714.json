{
    "forum_title": "Bækur",
    "user": "snikkin",
    "user_id": "25858",
    "date": "2003-04-18 20:51:23",
    "title": "Bókaormurinn",
    "text": "Ég hef verið að pæla hvaða bók hefur haft mestu áhrif á notendur hérna á þessu áhugamáli? Var ekki einhver sérstök bók í æsku sem varð nánast biblían ykkar?\nÉg held að ég verði að segja að Lata-Stelpan hafi haft soldil mikil áhrif á mig. Hvernig húsgögnin gera uppreisn gegn henni í bókinni og fara og þvo sig og húsið.\nEn já, ástæðan fyrir því að ég skrifa hérna er sú að miðað við hvernig málin eru að þróast í dag lesa krakkar minna en áður. Þeir horfa frekar á sjónvarpið, leika sér í tölvunni eða eru úti í íþróttum. Ég horfði á mynd í ríkissjónvarpinu að morgni föstudagsins langa sem heitir “The Pagemaster” eða ‘Bókaormurinn’ einsog nafnið var þýtt yfir á íslensku. Um miðbik myndarinnar byrjaði ég að sjá eftir því að hafa ekki tekið þessa mynd upp því hún hvatti mig til að fara og lesa fleiri bækur.\nÉg held að margir krakkar gætu fengið áhuga á að lesa bækur með því að horfa á þessa mynd, kannski er það bara ég en hún hafði áhrif á mig. Núna langar mig til dæmis til að lesa bækurnar ‘Treasure Island’ og ‘Dr. Jeckyll og Mr. Hyde’.\nÉg veit að þetta er ekki staðurinn sem maður skrifar um bíómyndir en þessi hvetur mann til að fara og lesa því bækur hjálpa manni.\nEinnig hafa bækur uppeldislegt gildi og hjálpa börnum oft að takast á við vandamálin. Einnig hefur mér fundist að krakkar leggi síður í einelti ef þeir hafa lesið margar bækur um fórnarlömb hrekkjusvína. Þetta er auðvitað mín skoðun en kannski vert að rannsaka þetta.\nÉg hvet fólk sem á börn eða frændsystkini sem kunna að lesa en nenna ekki að lesa bækur til að horfa á þessa mynd og sjá svo til hvort þau fái áhuga á því að lesa bækur. En auðvitað skiptir máli að fyrstu bækurnar séu áhugaverðar svo barnið missi áhugann ekki strax aftur. En þetta var bara svona ein ábending um hvernig sé kannski hægt að auka áhuga á lestri.\nEf þið hafið séð þessa mynd þá endilega skrifið ykkar álit á henni og hvort hún hafi haft svipuð áhrif á ykkur.\nGleðilega páska\nsnikkin",
    "url": "https://www.hugi.is/baekur/greinar/136714/bokaormurinn/",
    "url_id": "136714",
    "id": "1028653",
    "replies": [
        {
            "user": null,
            "user_id": null,
            "date": "2003-04-18 21:26:43",
            "id": "1028654",
            "reply_to_id": "1028653",
            "text": "Ég hef nú ekki séð þessa mynd en það sem hvetur mig til að lesa er að ég skrifa lista um allar bælur sem ég vil lesa og svo hef ég listann þar sem ég tek eftir honum. Þannig vil ég minnka listann og þá fer ég að lesa! Jei! Hehe!\nEn svona í sambandi við það að auka áhuga á einhverju með kvikmyndum þá var það um daginn (eða fyrir soldið löngu) þá horfði ég á myndina Bend it like Beckham. Eftir það fékk ég alveg brennandi áhuga á því að fara spila fótbolta aftur! (æfði einu sinni)\nBtw. fín grein ;)"
        },
        {
            "user": null,
            "user_id": null,
            "date": "2003-04-18 22:00:51",
            "id": "1028655",
            "reply_to_id": "1028653",
            "text": "Fín grein hjá þér, ég er alveg sammála!!!!\nGleðilega páska :)"
        },
        {
            "user": "sveinsina",
            "user_id": "30291",
            "date": "2003-04-18 23:33:24",
            "id": "1028656",
            "reply_to_id": "1028653",
            "text": "ég les bækur já.. alltaf og gæti ekki verið án þeirra :)"
        },
        {
            "user": "riemann",
            "user_id": "33044",
            "date": "2003-04-19 01:26:33",
            "id": "1028657",
            "reply_to_id": "1028653",
            "text": "Fín grein.\nEf ég ætti að nefna einhverjar bækur sem hafa haft meiri áhrif á mig en aðrar þá er það sem mér dettur í hug svona strax, 100 ára einsemd sem er algjört meistarastykki, og svo bókin um veginn sem var á náttborðinu hjá mér samfleitt í nokkur ár. Það eru ýmsar aðrar eins og Birtingur eftir Voltaire sem er algjör snilld og Glæpur og refsing.\nEn sú bók sem sennilega hefur haft hvað mest áhrif á mig er Söngvar förumannsins eftir Stefán frá Hvítadal. Það er eitthvað það tilfinningaþrungnasta stykki sem hefur verið ritað síðan Sonatorrek var nýtt. Enginn getur lesið þessa bók án þess að tilfinningarnar fari að láta á sér kræla.\nKveðja Riemann."
        },
        {
            "user": "orchid",
            "user_id": "24402",
            "date": "2003-04-19 10:28:46",
            "id": "1028658",
            "reply_to_id": "1028653",
            "text": "Þegar ég var lítil las afi alltaf fyrir annað hvort í gamalli bók sem var að detta í sundur og heitir einfaldlega Ævintýri einnig las hann fyrir mig Grettissögu. Þær bækur sem ég hélt og held mest uppá eru kisubörnin og í minnigu afa Ævintýrir og Grettis saga (er að böglast í gegnum hana núna 12 ár síðan afi las hana seinast fyrir mig)"
        },
        {
            "user": "Niea",
            "user_id": "17367",
            "date": "2003-04-19 12:02:17",
            "id": "1028659",
            "reply_to_id": "1028653",
            "text": "Já ég horfði á þessa mynd líka…\nEn þegar ég var lítil var bókin Alli Nalli þarna tunglasagan uppáhaldsbókin mín…\nMamma og pabbi þurftu að lesa hana á hverju kvöldi þangað til ég sagðist ætla að lesa sjálf (var 3 ára) en þá kunni ég ekkert að lesa kunni bara söguna utan af…\nLata stelpan var líka ein af mínum uppáhaldsbókum þegar ég var sirka 6 ára.."
        }
    ]
}
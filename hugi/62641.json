{
    "forum_title": "Matargerð",
    "user": "hamid",
    "user_id": "16353",
    "date": "2002-01-31 11:18:59",
    "title": "Kartöflur m/ grillmat",
    "text": "Einn daginn langaði mig að prófa e-ð annað með grillmatnum en plain grillaða kartöflu.  Ég fór á stúfana og gróf þessa uppskrift e-s staðar upp.\n300 g. kartöflur\n1 meðalstór rauðlaukur\n150 g. ferskir sveppir\n1 krukka Newman´s Own Salsa, medium\nrifinn gratínostur\nSkerið kartöflurnar með hýðinu í þunna báta og brúnið vel í olíu á báðum hliðum.  Setjið í eldfast mót og inn í 180°c heitan ofn og bakið í 15 mín.  Á meðan skerið þið sveppina og laukinn og steikið saman á pönnu, hellið salsasósunni saman við og blandið þessu svo saman við kartöflurnar.  Stráið örlitlu af gratínosti yfir og gratinerið í ofni.",
    "url": "https://www.hugi.is/matargerd/greinar/62641/kartoflur-m-grillmat/",
    "url_id": "62641",
    "id": "425686",
    "replies": []
}
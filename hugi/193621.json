{
    "forum_title": "Bækur",
    "user": "Sithy",
    "user_id": "18816",
    "date": "2004-02-16 01:24:13",
    "title": "Öðruvísi höfundur...Murakami",
    "text": "Fyrir nokkrum árum var mér bent á bók eftir Japanskan höfund sem heitir ‘Hardboiled Wonderland and the End of the World’. Ég keypti bókina og hafði hana uppi í hillu án þess að lesa hana í þó nokkuð langan tíma en svo einn góðan veðurdag var máltíð komin. Það var þá sem ég uppgötvaði Haruki Murakami, síðan hef ég lesið allar hans bækur sem hafa verið gefnar út á ensku og get ekki fengið nóg.\nHann hefur svo þægilega hrynjandi í bókunum sínum, hann gefur sér tíma til að líta við öðru hvoru og skapa stemmningu án þess að vera langdregin. Hann hefur hæfileika til að koma manni stöðugt á óvart með sínum ‘magíska realisma’ eins og fræðimennirnir kalla það. Bækurnar gerast í einhverskonar óraunverulegum raunveruleika og hann kemur mér stöðugt á óvart.\n'Hardboiled wonderland and the end of the world' er einskonar vísindaskáldsaga, þó engin venjuleg, sem kemur þægilega á óvart. Þetta er einskonar Lísa í Undralandi fyrir fullorðna þar sem maður dettur niður í kanínuholu og það ætlar engan endi að taka.\n'Norwegian wood' er hins vegar tragísk ástarsaga sem gerist á tímum bítlanna. Dægurlög frá 1960-1970 eru stór hluti af sögunni og höfundurinn vefur vef þar sem nýjir tímar taka völdin, tímar frjálsrar ástar og stúdentauppreisnar.\nÉg gæti svo sem haldið áfram að rekja upp uppáhaldsbækurnar mínar eftir Murakami en læt hér staðar numið. Mér fannst það hins vegar við hæfi að vekja svolítið áhuga á þessum rithöfundi þar sem ég hef heyrt að Bjartur hafi gefið út svolítið eftir hann á  Íslensku. Hversu mikið veit ég ekki en ég mæli með að fólk sem hefur áhuga á öðruvísi bókmenntum athugi þetta.",
    "url": "https://www.hugi.is/baekur/greinar/193621/odruvisi-hofundurmurakami/",
    "url_id": "193621",
    "id": "1493060",
    "replies": [
        {
            "user": "Foley",
            "user_id": "44940",
            "date": "2004-02-16 11:44:25",
            "id": "1493066",
            "reply_to_id": "1493060",
            "text": "haha, fyndið að lesa fyrirsagnir rangt..\nég las Öðruvísi HUNDUR.. Murakami. :)\nen.. ég má til með að tékka á þessum Höfundi, alltaf gaman að lesa eitthvað gott!"
        },
        {
            "user": "Foley",
            "user_id": "44940",
            "date": "2004-02-16 14:50:34",
            "id": "1493067",
            "reply_to_id": "1493066",
            "text": "Ég las thad líka sem odruvísi hundur… skrítid.  En thetta hljómar mjog áhugavert ég aetla ad reyna ad nálgast eitthvad eftir hann :)"
        },
        {
            "user": "Sithy",
            "user_id": "18816",
            "date": "2004-02-16 23:59:17",
            "id": "1493061",
            "reply_to_id": "1493060",
            "text": "“Hann hefur svo þægilega hrynjandi í bókunum sínum, hann gefur sér tíma til að líta við öðru hvoru og skapa stemmningu án þess að vera langdregin.”\nÉg hef nú reyndar bara lesið eina bók eftir hann og það var svo skrítið að það var nákvæmlega þetta sem hélt mér við efnið. Þessi rólegi flæðandi og yfirvegaði ritstíll sem hann hefur.\nBókinn sjálf var að mínu mati kanski ekki neitt ýkja góð en stíllinn sem hann notaði hreif mig algerlega.\nBókinn hér að mig minnir “south of the border west of the sun” (man ekki alveg) Og ég mæli ekki með þeirri bók til að kynnast Murakami, þótt ég hafi ekki lesi annað eftir hann.\nÉg hef verið dálítið hræddur við að lesa aðra bók eftir hann, eftir seinustu lestningu. En ef það er einhver bók sem greinarhöfundur getur mælt með fyrir mig eftir hann þá væri það vel þegið. (lýst vel á þessa Hardboiled Wonderland, gætiru lýst henni betur fyrir mig)."
        },
        {
            "user": "Sithy",
            "user_id": "18816",
            "date": "2004-02-17 02:39:56",
            "id": "1493062",
            "reply_to_id": "1493061",
            "text": "Ég get sagt að South of the Border west of the sun er ekki ein af hans bestu bókum. Ég mæli með að byrja á annað hvort Norwegian Wood eða Hardboiled Wonderland - annars er Sputnik Sweetheart ansi góð líka. Ég varð svolítið hissa þegar ég sá að South of the border var ein af þeim bókum sem var þýdd first! :)"
        },
        {
            "user": "firesnake",
            "user_id": "50931",
            "date": "2004-02-17 15:17:42",
            "id": "1493063",
            "reply_to_id": "1493062",
            "text": "Thx :)"
        },
        {
            "user": "firesnake",
            "user_id": "50931",
            "date": "2004-02-29 05:52:40",
            "id": "1493064",
            "reply_to_id": "1493063",
            "text": "Er sammála að Haruki Murakami er snilldarrithöfundur. Hef lesið tvær bækur eftir hann, Sputnik Sweetheart og aðra (man ekki hvað hún heitir) og báðar eru mjög góðar sérstaklega því að þær koma manni svo á óvart. Það er ekki fyrirsjáanlegt hvað mun gerast næst í sögunni en þannig tekst honum vel að halda athygli lesandans.\nÉg for á fyrirlestur með honum þegar hann var á Íslandi og get ekki sagt annað en að þessi maður hefur mjög mikla útgeislun því að hann er svo eðlilegur. Hann var einfaldlega klæddur t.d. í hettupeysu og gerði ekki mikið út úr því að hann er að skrifa bækur og orðinn soldið vinsæll. Það sem mér fannst merkilegt var að hann sagðist aldrei vita hvernig saga endar þegar hann er að skrifa hana en það leiðir örugglega til þess að söguþráðurinn er alltaf ófyrirsjáanlegur.\nMæli endilega með bókunum hans."
        },
        {
            "user": "Sithy",
            "user_id": "18816",
            "date": "2004-04-07 22:58:12",
            "id": "1493065",
            "reply_to_id": "1493064",
            "text": "Ég vildi ég hefði fengið að sjá hann fyrirlesa. Hef lesið mikið um hann og hann virðist vera mjög sérstakur rithöfundur. Þarf líklega að bíða eftir því að hann verði einhverntíma ´in the neighbourhood´ svo að segja! :)"
        }
    ]
}
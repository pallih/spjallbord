{
    "forum_title": "Knattspyrna",
    "user": "carpe",
    "user_id": "31491",
    "date": "2004-08-07 22:13:17",
    "title": "Alonso á Anfield?",
    "text": "Hinn nýji knattspyrnustjóri Liverpool Rafael Benitez var í dag á leik Everton og Real Sociedad á Goodison Park, heimavelli Everton.\nFyrr í vikunni voru Liverpool orðaðir við danska miðjumanninn hjá Everton, Tomas Gravesen, en Rafael var ekki að fylgjast með honum heldur miðjumanni Real Sociedad, Xabi Alonso. Alonso, sem verður 23 ára í nóvember næstkomandi hefur verið lýst sem hinum spænska Steven Gerrard. Hann er varnarsinnaður miðjumaður sem einnig getur sótt vel og er góður skotmaður. Hann skoraði 4 mörk á síðustu leiktíð og hefur unnið sér inn sæti í spænska landsliðinu. Benitez þekkir mjög vel til leikmannsins eftir áralanga reynslu sína í spænsku deildinni.\nLeikurinn endaði 2-2 og skoraði Gravesen fyrir Everton og Alonso lék fyrri hálfleikinn.\nMynd:Benitez á Goodison Park/Xabi Alonso í búningi Sociedad.",
    "url": "https://www.hugi.is/knattspyrna/pistlar/216093/alonso-a-anfield/",
    "url_id": "216093",
    "id": "1660545",
    "replies": []
}
{
    "forum_title": "Kvikmyndir",
    "user": "Liverpool",
    "user_id": "1692",
    "date": "2008-06-27 20:06:31",
    "title": "Shooting dogs",
    "text": "Myndin Shooting dogs var önnur myndin á árinu 2005 sem fjallaði um þjóðarmorðið í Rúanda sem átti sér stað á 100 daga tíma bili árið 1994. Leikstjórinn er  Michael Caton-Jones, sá hefur ekki verið mjög iðinn við kolann og aðeins gert um 12 myndir á 19 ára tímabili. Meðal mynda sem hann hefur gert er Rob Roy og Basic instinct 2 sem er hans nýjasta mynd.\nMyndin fjallar um Joe Connor sem fer sem sjálfboðaliði til Rúanda árið 1994 til að vinna sem kennari í litlum kaþólskum skóla fyrir utan höfuðborgina Kígalí. Skólastjórinn er séra Christopher sem hefur gefið 30 ár af lífi sínu til Afríku og reynir eftir fremsta megni að innræta fólkið kristilegum kærleik ásamt grunnmenntunar. Myndin gerist á nokkurra daga tímabili í fyrrgreindum skóla eftir að forseti landsins hefur verið myrtur og blóðþyrstir Hútúar ganga um götur til að myrða minnihlutahóp Tútsa.\nMyndin sýnir glögglega þá hræðslu sem fólkið bjó við ásamt þeim hrylling sem þarna átti sér stað. Við fáum innsýn inn í þá stöðu sem hermenn Sameinuðu þjóðanna voru settir í, þar sem þeir höfðu ekki leyfi til þess að skjóta að hinum trylltu Hútúum nema í sjálfsvörn. Titill myndarinnar vísar í þá staðreynd að hermennirnir höfðu einungis leyfi til að skjóta hundana vegna smithættu eftir mannakjötsát. Þetta aðgerðarleysi Sameinuðu þjóðanna hefur æ síðan verið harðlega gagnrýnt, vegna þess að aðgerðarleysið kostaði rúmlega 800 þúsund íbúa Rúanda lífið.\nAðalleikararnir eru þeir John Hurt sem fer með hlutverk prestins og hinn efnilegi Hugh Dancy sem fer með hlutverk Joe Connor. Flestir kannast eflaust við Hurt úr myndinni V for vendetta þar sem hann fór með hlutverk hins illa forsætisráðherra. Hinn ungi Hugh Dancy er talinn vera ein af vonarstjörnum Bretlands og má eflaust sjá hann blómstra á næstu árum. Leikur þessarra manna er afbragðs góður og sannfærandi, þeir túlka persónur sínar af mikilli sannfæringu og einlægni. Mynd sem hiklaust er hægt að mæla með, 4 stjörnur af fimm mögulegum.",
    "url": "https://www.hugi.is/kvikmyndir/greinar/599416/shooting-dogs/",
    "url_id": "599416",
    "id": "5954198",
    "replies": [
        {
            "user": "Liverpool",
            "user_id": "1692",
            "date": "2008-06-27 22:00:59",
            "id": "5954710",
            "reply_to_id": "5954198",
            "text": "Ein staðreyndarvilla, Hotel Rwanda kom út árið 2004 en ekki 2005. Sorry;)"
        },
        {
            "user": "Kalashnikov",
            "user_id": "53318",
            "date": "2008-06-28 01:03:01",
            "id": "5955122",
            "reply_to_id": "5954198",
            "text": "Ég horfði á þessa mynd í Lífsleikni í skólanum mínum á síðustu önn. Hún fékk mig verulega til að hugsa um stöðu mála í Afríku og svo margt annað tengt Afríku, Evrópu og mörgu öðru."
        },
        {
            "user": "Kyy",
            "user_id": "21308",
            "date": "2008-06-28 03:16:43",
            "id": "5955289",
            "reply_to_id": "5954198",
            "text": "mér finnst nú 12 myndir á 19 árum helvíti gott framtak."
        },
        {
            "user": "Liverpool",
            "user_id": "1692",
            "date": "2008-06-28 16:43:12",
            "id": "5955929",
            "reply_to_id": "5955289",
            "text": "Það eru líka einu myndirnar hans. Stóru nöfnin í leikstjórnabransanum eru að gera mun mun fleiri myndir á 20 ára tímabili."
        },
        {
            "user": "trainn",
            "user_id": "55241",
            "date": "2008-06-28 21:52:07",
            "id": "5956366",
            "reply_to_id": "5954198",
            "text": "Shooting Dogs er að mínu mati töluverður eftirbátur Hotel Rwanda, en samt sem áður frábær mynd. Ég batt miklar vonir við Hugh Dancy fyrst en hann hefur látið lítið fara fyrir sér síðustu ár (því miður), ég vona innilega að hann rífi sig uppúr meðalmennskunni og komi með algera sprengju á næstu árum.\nFlottur ,,pistill\"/dómur Liverpool :)"
        },
        {
            "user": "Liverpool",
            "user_id": "1692",
            "date": "2008-06-29 08:36:25",
            "id": "5957005",
            "reply_to_id": "5956366",
            "text": "Já það er satt, en þetta er virkilega góð mynd samt sem áður. Mér finnst þessi mynd nálgast þetta mál á aðeins öðruvísi hátt en Hotel Rwanda.\nEn já takk takk:)"
        },
        {
            "user": "kazzi05",
            "user_id": "71249",
            "date": "2008-07-12 13:42:58",
            "id": "5985419",
            "reply_to_id": "5954198",
            "text": "Ég horfði fyrst á Hotel Rwanda og svo Shooting Dogs. Satt að segja varð ég fyrir smá vonbrigðum með Shooting Dogs. Mér fannst Hotel Rwanda alveg frábær en Shooting Dogs var meira svona ‘'rip-off’' af Hotel Rwanda. Mörg atriði kífurlega svipuð eins og t.d. þegar sagt er SÞ yfirmanninum að það komi engin til hjálpar. í báðum atriðunum er algjör þögn, yfirmaðurinn öskrar, tekur af sér húfuna og kastar henni í jörðina. Alltaf leiðilegt þegar leikstjórar reyna að líkja eftir atriðum úr svipuðum, eldi myndum. Fjallar um mjög áhugavert efni en Hotel Rwanda er samt miklu ofar á myndaskalanum mínum."
        }
    ]
}
{
    "forum_title": "Ljóð",
    "user": "dorfi",
    "user_id": "4194",
    "date": "2002-04-26 11:41:17",
    "title": "Requiem FíFíar.",
    "text": "vinur minn lenti í þeirri ógæfu að missa bílinn sinn.  elskuna hana\nFíFí.  hún var nú reyndar orðin 18 ára gömul, en engu að síður er\nmissirinn mikill og eftirsjáin eftir þessum eðalvagni slíkur að fá\norð mega lýsa þjáningunni sem við, samferðamenn FíFíar megum nú á\nþessum tímum þola.\nég klambraði saman þessum ódýru orðum til að minnast góðrar\nvinkonu, sem nú hefur haldið af stað í sína síðustu ferð.\nfarvell, fífí.\nNúna skal kæra vinkonu kveðja\nþví komin er upp í ský-ský.\nMestu sorgina reyna að seðja\nyfir sálugu, hjartans FíFí.\nÍ Paradís halda bílunum hreinum\nenglar sem hlægja hí-hí,\nog göturnar eru úr gullslegnum steinum\nsvo glampar á hana FíFí.\nÞar friðurinn flögrar um loft\nog fuglarnir syngja tví-tví,\nmeð blómunum burrar hún oft\nblessaða krúttið FíFí.\nNú hamingja berst út um allar heimsálfur\nmeð hraði um borg og bý-bý,\nþví farinn er blessaður frelsarinn sjálfur\nað ferðast með henni FíFí.\n___\nÍ hjörtum vor munum við minningu bera\num flottan bíl, æ og sí-sí.\nMegi mátturinn með þér nú vera\nað eilífu, elsku FíFí.\nfyrir hönd aðstandanda, d",
    "url": "https://www.hugi.is/ljod/greinar/74273/requiem-fifiar/",
    "url_id": "74273",
    "id": "521978",
    "replies": []
}
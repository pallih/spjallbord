{
    "forum_title": "Börnin okkar",
    "user": "Krusindull",
    "user_id": "5081",
    "date": "2001-02-06 11:41:23",
    "title": "Myndir af börnum.",
    "text": "Ég hef einstaka sinnum keypt mother and baby tímaritið og ég sá þar smá klausu þar sem að fólk var að tala um að þau hefðu tekið sig til og klætt barnið upp og tekið myndir af því á hverjum sunnudegi og sett svo í albúm og þegar að albúminu var flett mátti glögglega sjá þroska barnsins.\nÉg verð að segja að ég gat ekki annað en brosað yfir þessu.\nÞetta er alls ekki vitlaus hugmynd og getur bara verið skemmtilegt fyrir barnið í framtíðinni.\nÁ sunnudaginn vorum við í heimsókn hjá foreldrum mínum sem og við gerum svo oft um helgar.  Þar var amma og afi(lang- amma og afi.)  Og þau hafa ekkert séð hana svo rosalega lengi og voru eitthvað að pæla í því hvoru okkar hún líktist en það er bara erfitt að segja því hún er svo blönduð.  En þegar hún var nýfædd þá var hún nákvæmlega eins og pabbi hennar og sögðu ljósmæðurnar það fer sko ekki á milli mála hver á þig.:)\nSvo fórum við að skoða myndir af mér þegar ég var lítil og svo virðist vera sem hún hafi augun mín og nef en munninn hans pabba síns.  En svo er ekkert að marka þetta nema sjá myndir af manninum mínum þegar hann var lítill en það bara nennti enginn að taka myndir af honum þegar hann var lítill en svo eru haugarnir af myndum af systrum hans.  Og í sannleika sagt finnst mér það sorglegt því hann er nefnilega ekkert svo líkur systrum sínum.\nSvo virðist vera sem fólk taki endalaust af myndum af frumburðinum svo slatta af því næsta svo gleymist nánast yngsta barnið svo það er eins gott að fólk sér ekkert að eignast fjórða barnið því það myndi enginn nenna mynda það.\nMér finnst þetta sorglegt því hvert barn er sérstakt útaf fyrir sig.\nSvo ég hvet ykkur til að gera ekki uppá milli barnanna ykkar.\nÞví það er svo dýrmætt fyrir börnin svona seinna meir.\nVið höfum tekið alveg þvílíkt magn af myndum bæði á venjulega og digital.  Svo hef ég tekið venjulegu myndirnar og valið þær bestu og látið gera auka eintak fyrir mig og sett í sérstakt myndaalbúm sem að dóttir mín fékk í skírnargjöf.\nEn við höfum frá því um miðjan júlí tekið um þúsund myndir að minnsta kosti á digital vélina og þær eru margar hverjar alveg kostulegar.  Það verður ekki neitt smá gaman að skoða þetta þegar maður verður gamall.\nKrusindull",
    "url": "https://www.hugi.is/bornin/greinar/16067/myndir-af-bornum/",
    "url_id": "16067",
    "id": "102279",
    "replies": [
        {
            "user": "Tzipporah",
            "user_id": "4564",
            "date": "2001-02-06 16:08:48",
            "id": "102280",
            "reply_to_id": "102279",
            "text": "Ein japönsk frænka sagði við mig að börnin litu alltaf út eins og feður þeirra þegar þau fæddust, því að þannig væri hægt að sjá hver ætti þau. Það fer ekkert á milli mála hver móðirin er og þessvegna líkjast þau föðurnum fyrstu dagana til að hægt sé að sjá hver hann er.\nSvolítið skemmtileg speki!"
        },
        {
            "user": "rebsig",
            "user_id": "4613",
            "date": "2001-02-07 22:17:25",
            "id": "102281",
            "reply_to_id": "102279",
            "text": "Ég byrjaði fyrir fimm árum að safna saman myndum af börnunum mínum í stóran ramma, 11 myndir af hverju þeirra, nýfædd og svo afmælismynd frá eins árs upp í tíu ára. Tvö þeirra eru komin með 11 myndir af sér, en sá yngsti á eftir 3. Það er endalaust hægt að skoða þennan ramma og frábært að sjá hvernig þau breyttust frá ári til árs.\nSem betur fer er ég svo mikill ljósmyndafíkill að ég tók jafnmargar myndir af öllum krílunum mínum og er ennþá að."
        },
        {
            "user": "Krusindull",
            "user_id": "5081",
            "date": "2001-02-08 11:05:01",
            "id": "102282",
            "reply_to_id": "102281",
            "text": "Gott mál haltu svona áfram.\nJá það sama á við um mig ég er myndasjúk eða svo segir maðurinn minn.  En ég sé ekkert eftir því og mun aldrei gera.\nKrusindull"
        },
        {
            "user": "evalitla",
            "user_id": "7466",
            "date": "2001-02-09 22:37:19",
            "id": "102283",
            "reply_to_id": "102279",
            "text": "Það er ekki spurning að myndir eru með því dýrmætasta sem maður á.Munið bara að geyma allar filmur á góðum stað upp á bruna og annað."
        },
        {
            "user": "Fluffster",
            "user_id": "7",
            "date": "2001-02-13 10:37:13",
            "id": "102284",
            "reply_to_id": "102279",
            "text": "Já ég verð nú að viðurkenna að ég tek ansi mikið af myndum, ca. 1-2 filmur á viku. Kostar álíka mikið og að reykja…\nAnnars þá hef ég litla trú á geymsluþoli digital eins og staðan er í dag. Þótt gögnin eigi í sjálfu sér að geta geymst óbreytt endalaust þá man ég bara ekki eftir neinum digital apparati sem hægt er að treysta til að geyma gögn lengur en í örfá ár. Ég vona að þú getir skoðað myndirnar þínar í ellinni, en mig grunar að þú þurfir að eyða talsverðri vinnu í að kópera myndirnar þínar á 1-3 ára fresti ef þú vilt halda þeim."
        },
        {
            "user": "Krusindull",
            "user_id": "5081",
            "date": "2001-02-13 16:00:30",
            "id": "102285",
            "reply_to_id": "102284",
            "text": "Allt klabbið verður brennt á geisladiska.\nSjáðu til maðurinn minn vinnur alla dag við forritun og er mikið í tölvugrúski og ég treysti honum til að vita hvað hann er að gera.\nKrusindull"
        }
    ]
}
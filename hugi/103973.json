{
    "forum_title": "Dulspeki",
    "user": "Abigel",
    "user_id": "22798",
    "date": "2002-11-15 22:38:51",
    "title": "Réttlæti",
    "text": "Hugsanlega er þetta spil tákn höfuðdyggðunum fjórum og siðgæðisreglum stóísku heimspekinganna. Jafnvel vilja sumir tengja þetta spil við stjörnumerkið Meyjuna.\nAlltaf er kvenmaður á þessu spili sem heldur á vogaskálum í annarri hendi en í hinni er oft sverð sem er tákn hins miskunarlausa réttlætis. Oft er hún berfætt og gras undir fótum hennar. Einnig er kvenmaðurinn oft sýndur sem engill.\nÞEGAR SPILIÐ SNÝR RÉTT\nJafnvægi. Sanngirni. Réttlæti. Góð lausn í lagarlegum og menntamálum. Sannleiksfýsni. Siðgæðisvörður, mismikill eftir öðrum spilum og einstaklingnum sjálfum.\nÞEGAR SPILIÐ SNÝR ÖFUGT\nÓréttlæti. Rangur dómur. Lagaflækjur. Mikil harka. Slæmt baktal um náungann.",
    "url": "https://www.hugi.is/dulspeki/pistlar/103973/rettlaeti/",
    "url_id": "103973",
    "id": "756237",
    "replies": [
        {
            "user": "thortho",
            "user_id": "7555",
            "date": "2004-08-23 11:04:25",
            "id": "756238",
            "reply_to_id": "756237",
            "text": "Væri ekki réttara að tengja þetta við Vogina, frekar en Meyjuna?  Vogarskálar hafa löngum þótt merki réttlætisins, jafnvel frekar en gellan með bundið fyrir augun og sveiflandi sverði (bundið fyrir augun, því réttlætið er blint; vopnuð sverði því réttlætið getur verið hart).  Eðlilega:  Á aðra vogarskálina eru sett þau gögn sem benda til þess að ákærði sé sekur, á hina þau gögn sem benda til að hann sé saklaus (og auðvitað eru gögn misþung).  Svo sígur vogarskálin í aðra hvora áttina, og - hey, prestó! - þá sjáum við hvort ákærði sé sekur eða saklaus (nema þegar réttarkerfið er lélegt, eins og t.d. í BNA, þegar alls konar skríll kemst í kviðdóm)."
        }
    ]
}
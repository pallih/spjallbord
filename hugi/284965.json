{
    "forum_title": "Smásögur",
    "user": null,
    "user_id": null,
    "date": "2005-04-15 12:18:23",
    "title": "Lífið",
    "text": "Upp í stærstu eikinni sar eitt sinn lítill drengur, varla nema níu eða tíu. Hann hafði nýlega uppgvötað svolítið. Eitthvað sem fáir uppgvöta fyrir nírætt, eða oftast yfir höfuð ekki. Á sínum níu árum hafði hann upplifað margt. Fæstir þrítugir karlmenn bjuggu yfir jafn mikill visku um lífið og litli drengurinn. Það sem hann hafði þurft að ganga í gegnum; ást, sorg, líf, dauða, tár og bros, sitthvað af öllu.\nÁ yfirborðinu virtist litli drengurinn samt ekkert vera frábrugðinn öðrum 9 ára drengjum. En augun. Djúp, blá og skínandi virtust ekki vera augu hans, heldur augu gamals sjómanns sem hafði lífsreynslu á við tvo.\nLítill drengurinn horfði yfir borgina.  Svo stór, svo há, svo grá. Svo einmanna. Vitandi tilgang lífsins, aðeins níu ára gamall. Tilgangur lífsins svo einfaldur, en samt svo fjarrænn, svo langt í burtu frá hans lífi… Tilgangur lífisins, sem allir heimspekingar hafa keppst um að finna, er hamingjan. Það að vera hamingjusamur er það að sem hvern og einn dreymir um. En drengurinn uppgvötaði líka það að of mikil leit af hamingju gerir illt verr. Það að reyna endalaust að skilja hamingjuna og öðlast hana með pening og valdi…\nDrengurinn gerði sér grein fyrir því að hamingjan kemur af sjálfu. Hún er dýrmætari en allir gersemar heimsins en ódýrari en kossinn. Hún er ekki alltaf til sataðar og aldrei þegar maður þarf á hamingjunni mest að halda. En hamingjan er til.. Þess vegna lifum við. Því að tilgangur lífsins er til. Tilgangur sem okkur er ekki ætlað að skilja eða leita af, heldur njóta.\nNíu ára gamall drengur horfði yfir borgina úr hæstu eikinni. Hann sá langt yfir húsin, yfir trén, yfir bílana. Hann sá það sem aðrir sáu ekki. Hann sá hamingjuna.\n—\nÞessi saga er stutt, en hún er sönn. Reyndar ekki alveg hvernig hún er sett upp, en það var lítill drengur sem fann tilgang lífsins fyrir löngu, aðeins níu ára gamall og þessi litla saga er tileinkuð honum.\nVonandi kemst þessi saga inn sem grein:S\nFantasia",
    "url": "https://www.hugi.is/smasogur/greinar/284965/lifid/",
    "url_id": "284965",
    "id": "2045647",
    "replies": [
        {
            "user": "Adriane",
            "user_id": "58071",
            "date": "2005-04-15 12:26:44",
            "id": "2087166",
            "reply_to_id": "2045647",
            "text": "Flott saga..;)"
        },
        {
            "user": "Noproblem",
            "user_id": "23636",
            "date": "2005-04-15 12:38:08",
            "id": "2087188",
            "reply_to_id": "2045647",
            "text": "Flott saga Fantasia :)"
        },
        {
            "user": "dala",
            "user_id": "36926",
            "date": "2005-04-15 13:25:45",
            "id": "2087261",
            "reply_to_id": "2045647",
            "text": "Fín saga :) Slatti af óþarfa villum en allt í lagi samt.\nFallega skrifuð líka :)"
        },
        {
            "user": "Ljomalindin",
            "user_id": "15558",
            "date": "2005-04-15 14:46:33",
            "id": "2087423",
            "reply_to_id": "2045647",
            "text": "Falleg saga."
        },
        {
            "user": "BudIcer",
            "user_id": "18832",
            "date": "2005-04-15 14:55:05",
            "id": "2087442",
            "reply_to_id": "2045647",
            "text": "Flott saga hjá þér :)"
        },
        {
            "user": "Cheng",
            "user_id": "6790",
            "date": "2005-04-15 15:28:55",
            "id": "2087507",
            "reply_to_id": "2045647",
            "text": "Falleg saga.. :) Haltu þessu áfram :*"
        },
        {
            "user": "Wannabewriter",
            "user_id": "41343",
            "date": "2005-04-15 16:07:10",
            "id": "2087587",
            "reply_to_id": "2045647",
            "text": "Gullfalleg saga, Fantasia.  Vakti mann til umhugsunar um þessa eilífu hamingjuleit. Hversu oft hefur það ekki verið satt að hamingjuleitin leiði í raun til óhamingju, því að hamingjan er alltaf næst manni.  Maður þar aðeins að líta í kringum sig, horfa á sína nánustu og átta sig á því að hvað maður hefur það gott.  Mér fannst afar áhugavert að lesa um að lítinn drengur hefði uppgötvað hamingjuna, þetta ungur það er að segja.  Reyndar verð ég nú að leiðrétt því í því að það heimspekingar hafi ekkert pælt í sjálfri hamingjunni.  Nei, þeir hafa alltaf verið að leita að tilgangi lífsins og þeir vita hver hann er.  Jean-Paul Satre sagði að lífið væri tilgangslaust, því að ef það hefði tilgang værum við ófrjáls."
        },
        {
            "user": "BudIcer",
            "user_id": "18832",
            "date": "2005-04-15 18:30:50",
            "id": "2087954",
            "reply_to_id": "2087587",
            "text": "Minnir að það hafi verið Sókrates sem komst að þeirri niðurstöðu að tilgangur lífsinns sé einmitt að vera hamingjusamur. En í rauninni skiptir engu hvað annað fólk segir…allir hafa sinn tilgang býst ég við…"
        },
        {
            "user": "rutep",
            "user_id": "23962",
            "date": "2005-04-19 23:54:56",
            "id": "2097869",
            "reply_to_id": "2087587",
            "text": "Reyndar verð ég nú að leiðrétt því í því að það heimspekingar hafi ekkert pælt í sjálfri hamingjunni. Nei, þeir hafa alltaf verið að leita að tilgangi lífsins…\nLestu aftur, þetta er einmitt það sem sagt er í smásögunni\nTilgangur lífisins, sem allir heimspekingar hafa keppst um að finna…"
        },
        {
            "user": null,
            "user_id": null,
            "date": "2005-04-15 17:33:00",
            "id": "2087788",
            "reply_to_id": "2045647",
            "text": "Já,ágæt saga.\nÉg þekkti einu sinni mann sem vildi vita tilgang lífsins.\nEkki veit ég töluna á öllum þeim löndum sem hann tróð hælum,líttu bara á landabréf,þau eru þar öll,heldur ekki fleiri eða öll þau kynstur af bókum sem hann las en samt dó maðurinn án þess að fá svar við sinni háleitu spurningu.\nVegna síns háleita markmiðs láðist honum að lifa augnablikið.\nKv-prien."
        },
        {
            "user": "Saidin",
            "user_id": "22936",
            "date": "2005-04-15 20:53:55",
            "id": "2088221",
            "reply_to_id": "2045647",
            "text": "Mjög falleg saga. Kemur manni til að hugsa um þetta allt. Hamingjan er stór partur af því að geta lifað af og öll sækjumst við eftir henni, en við finnum hana á mismunandi stöðum með mismunandi aðferðum. Ég tel að við sköpum okkur tilgang sjálf, öll viljum við þó hreinlega lifa og hamingjan er stór partur af því. Þeir sem finna ekki hamingju með neinu mótu glata oft lífsviljanum sem er að mínu mati það lang lang versta sem getur gerst."
        },
        {
            "user": "CosmicKeys",
            "user_id": "53411",
            "date": "2005-04-15 21:38:52",
            "id": "2088310",
            "reply_to_id": "2045647",
            "text": "“Svo einmanna”\nÞú veist ekkert um Harry Potter."
        },
        {
            "user": "BudIcer",
            "user_id": "18832",
            "date": "2005-04-16 00:29:57",
            "id": "2088674",
            "reply_to_id": "2088310",
            "text": "Hvað tengist Harry Potter þessari sögu?"
        },
        {
            "user": "CosmicKeys",
            "user_id": "53411",
            "date": "2005-04-16 00:52:30",
            "id": "2088718",
            "reply_to_id": "2088674",
            "text": "Harry Potter tengist öllu"
        },
        {
            "user": "Arasaka",
            "user_id": "15059",
            "date": "2005-04-16 13:12:22",
            "id": "2089036",
            "reply_to_id": "2088718",
            "text": "Athyglisvert.\nHvernig tengirðu hann þessari tilteknu sögu?"
        },
        {
            "user": "CosmicKeys",
            "user_id": "53411",
            "date": "2005-04-16 13:20:50",
            "id": "2089045",
            "reply_to_id": "2089036",
            "text": "Harry Potter heyrði einu sinni söguþ"
        },
        {
            "user": "Arasaka",
            "user_id": "15059",
            "date": "2005-04-16 13:27:15",
            "id": "2089057",
            "reply_to_id": "2089045",
            "text": "Óóóókei…\n?"
        },
        {
            "user": "CosmicKeys",
            "user_id": "53411",
            "date": "2005-04-16 20:16:45",
            "id": "2089819",
            "reply_to_id": "2089057",
            "text": "mikil tengsl milli þessarar sögu og harry potters"
        },
        {
            "user": null,
            "user_id": null,
            "date": "2005-04-16 01:19:17",
            "id": "2088746",
            "reply_to_id": "2045647",
            "text": "Þvílíkt falleg saga…en mér finnst eitt samt svolítið fyndið að þú skulir gera svona góða sögu um tilgang lífsins þegar þú segist ekki skilja hann sjálf (var skomm að skoða bloggið þitt) hehe….en já þetta var stutt en fallegt.;)\nWoOt!"
        },
        {
            "user": null,
            "user_id": null,
            "date": "2005-04-18 19:53:49",
            "id": "2094730",
            "reply_to_id": "2088746",
            "text": "Hugsa áður en þú talar… Bloggið var gert fyrir löngu. Maður uppgötvar ekki tilgang lífsins á einum degi…:P"
        },
        {
            "user": null,
            "user_id": null,
            "date": "2005-04-19 21:28:42",
            "id": "2097358",
            "reply_to_id": "2094730",
            "text": "hehe…ok…..það er þá gott að þú hefur uppgötvað tilgang lífsins núna…:)"
        },
        {
            "user": null,
            "user_id": null,
            "date": "2005-04-21 18:09:15",
            "id": "2101203",
            "reply_to_id": "2045647",
            "text": "Fín hugmynd. Eiginlega meira eins og ljóð frekar en smásaga. Ég hefði verið til í að sjá einhvern annan karakter koma í söguna. Kannski einhver sem labbar framhjá eikinni, kallar til stráksins eða eitthvað slíkt. Kannski ekki.\nEn ég ætla bara að benda þér á innsláttarvillurnar þínar svo þú getir lagað þær. Maður tekur oft sjálfur eftir sínum eigin villum, svo þess vegna finnst mér að fólk ætti í stað þess að væla yfir stafsetningu bara að benda á villurnar:\nUpp í stærstu eikinni sar eitt sinn\nsat\nHann hafði nýlega uppgvötað svolítið\nuppgötvað\nHún er ekki alltaf til sataðar og aldrei\nstaðar"
        },
        {
            "user": null,
            "user_id": null,
            "date": "2005-04-21 18:13:53",
            "id": "2101210",
            "reply_to_id": "2101203",
            "text": "Ja, takk fyrir að benda mér á þessar villur… laga þær í skjalinu mínu svo að ef ég ætla að gera eitthvað við þetta þá bara… er það orðið rétt…\nEn já… það að láta aðra persónu koma fram á sjónarsviðið… hmm… kannski bara að búa til smásögusafn þar sem fólk er að uppgötva hamingjuna á ýmsum stöðum… ef ég nenni:P\ntakk fyrir hólið:P"
        },
        {
            "user": "Kyy",
            "user_id": "21308",
            "date": "2005-04-22 00:44:10",
            "id": "2102183",
            "reply_to_id": "2045647",
            "text": "Er tilgangur lífsins svo einfaldur?\nEn góð saga..:)"
        },
        {
            "user": "LegenideZ",
            "user_id": "64139",
            "date": "2005-04-22 11:02:12",
            "id": "2102509",
            "reply_to_id": "2102183",
            "text": "Þú getur leitað af flóknari tilgang… En ég er viss um að þetta sé hinn eini sanni tilgangur lífsins."
        },
        {
            "user": "LegenideZ",
            "user_id": "64139",
            "date": "2006-05-24 14:53:54",
            "id": "3521084",
            "reply_to_id": "2102509",
            "text": "ég er samála ég held einmit að tilgangur lífsins sé einmit að upplifa. skrifa þessar línur og þú að lesa þær. :)"
        },
        {
            "user": "gummibill",
            "user_id": "56078",
            "date": "2005-04-23 21:04:14",
            "id": "2105827",
            "reply_to_id": "2045647",
            "text": "vá… þetta er það sem ég er að leita af þegar ég les sögur… þegar ég bara dett inn í söguna… þegar ég las hana langaði mig að fara að gráta… þú átt þúsund hrós skilin fyrir þessa yndislegu sögu…   ég vil þakka þér fyrir að hafa skrifað þetta… þetta bjargaði deginum mínum"
        }
    ]
}
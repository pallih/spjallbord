{
    "forum_title": "Körfubolti",
    "user": "jois",
    "user_id": "7833",
    "date": "2005-01-10 14:18:47",
    "title": "NBA tæplega hálfnuð - MVP pælingar",
    "text": "Þegar þetta er skrifað er deildin tæplega hálfnuð, það styttist í stjörnuleikinn í Denver og 32-33 umferðir búnar. Það er tími til að líta yfir farinn veg og athuga hvaða leikmenn eru bestu af þeim bestu.\nÞað er ýmislegt spennandi sem er að gerast í NBA deildinni og á eftir að gerast á seinni hlutanum. En það sem ég ætla að tala um er MVP, mikilvægasti leikmaður deildarinnar. Á síðustu 3 tímabilum hafa tveir leikmenn unnið MVP og á þeim tíma hafa sennilega engin annar leikmaður komið til greina sem MVP. Þessir tveir leikmenn eru auðvitað Tim Duncan (MVP 2002 og 2003) og Kevin Garnett (MVP 2004). Þessir leikmenn eru ekkert ósvipaðir leikmenn. Báðir mjög drífandi leikmenn sem eru góðir í öllu. Frábærir varnarmenn, mjög góðir skotmenn af 3-6 metra færi, báðir tveir ótrúlega góðir með boltann miðað við 7 feta risa og mjög góðir sendingamenn. Það er ekki á hverjum degi sem 7 feta (210 cm) leikmaður á 5-6 stoðsendingar í leik ásamt því að taka 14-15 fráköst í leik. Þessir tveir leikmenn eru stórkostlegur leikmenn og það verður synd ef jafn frábær leikmaður og KG er nær ekki í titil. Þessir 3 tímabil eru búin og spurningin er hverjir eru mögulegir MVP fyrir þetta tímabil?\nÍ sumar fluttu nokkrir frábærir leikmenn sig um set. Sumir héldu að Shaq mundi taka yfir Austrið með tilheyrandi troðslum og 25-30 stigum í leik (ég var einn þeirra). Aðrir héldu að T-Mac og Yao Ming mundu skora 50 stig í leik og mynda eitraðasta sóknarpar deildarinnar (ég var ekki einn þeirra). Allir vissu að KG og T-Dunc mundu halda áfram alhliða leik og verða áfram í hópi bestu leikmanna deildarinnar. Skiptar skoðanir voru um hvort LeBron mundi standast pressuna. Flestir töldu að Suns mundu verða spennandi lið en fáir töldu þá svona spennandi. Enginn spáði Sonics svona góðum. Enginn spáði því að Amare mundi á þessu tímabili verða einn besti sóknarmaður deildarinnar.\nNokkur lið virðast standa framúr og í þessum liðum eru frábærir leikmenn. Þarna eru góðkunningjar NBA, Tim Duncan, með sitt stöðuga Spurs og Garnett, með sína óstöðugu Úlfa, hafa enn og aftur sýnt MVP-frammistöðu.\nEf eitthvað er hefur Garnett verið betri en í fyrra, 24 stig í leik (#9 í NBA), 15 fráköst (#1 í NBA), 6 stoðsendingar (#14 í NBA), 50% skotnýting, 1,5 varinn skot (#19 í NBA) og 1,5 stolnir (#11 í NBA) nægir honum til að vera í topp 15 í gríðarlega mörgum flokkum. Tölfræðilega er KG langbesti leikmaður deildarinnar. En Úlfarnir hans hafa verið í vandræðum og eins og staðan er í dag eru þeir langt frá því að sigra sinn riðil eins og þeim var spáð. Núna slefa þeir inn í playoffs sem er. Með svona árangri er KG ekki MVP deildarinnar.\nLeBron James. Saga þessa pilts síðustu árin hefur verið draumi líkust. Þegar hann spilaði í framhaldsskóla var hann einn af umtöluðustu leikmönnum í USA. Hann spilaði í Ohio ríki (þar sem Cleveland er) og draumur Cleveland Cavaliers var að fá þennan pilt í draftinu. Þeir gerðu allt til þess, meira að segja reyndu Cleveland að verða neðstir tímabilið áður en að LeBron kom í NBA. Sumir héldu að hann mundi ekki höndla þessa pressu, enda var hann kornungur og einnig vegna þess að hann er fremur slakur skotmaður af lengra en 9 metra færi. Á þessu tímabili hefur LeBron sýnt þvílíka frammistöðu að samlíking hans við Magic eða Jordan er vel skiljanleg. Tvítugur piltur, nýorðinn faðir, hefur heilt félag á herðum sínum og sumir vilja meina að hann hafi heila íþrótt á herðum sínum. Spilaði sem leikstjórnandi á sínu fyrsta tímabili en spilar sem lítil framherji núna. Hann hefur skorað 24 stig í leik (#6 í NBA), 7 fráköst, 7 stoðsendingar (#6 í NBA), 2,5 stolnir (#3 í NBA) og lið hans er í 2 sæti í Austrinu. Setti 43 stig gegn meisturum í Detriot í leik þar sem eitt besta varnarlið sögunnar réð ekkert við hann. Ólíkt öðrum ungum leikmönnum í deildinni þá tekur hann réttar og þroskaðar ákvarðanir innan vallar sem utan. Ég hef séð framtíð NBA, hún er LeBron James. Einn af mögulegum MVP og að mínu mati auðveldlega MVP Austursins.\nTim Duncan hefur verið svipaður og í fyrra, stöðugur leikur, með 22 stig í leik (#15 í NBA), 3 varin (#2 í NBA), 12 fráköst (#2 í NBA), 3 stoðsendingar 50% skotnýting (#19 í NBA) og hann er aðalmaður SA Spurs sem hafa enn og aftur verið eitt besta lið deildarinnar (2. sæti í Vestrinu). Þeir eru eins og vel smurð vél sem gengur og gengur og gengur. Hann er klárlega einn af mögulegum MVP. Að mínu mati MVP ásamt Amare.\nEnginn hélt að Amare Stoudemire mundi taka yfir alla NBA deildina með tilheyrandi troðslum og 30 stigum í leik. Pilturinn skoraði 50 stig um daginn gegn Portland, þar af 28 úr troðslum, sem er gjörsamlega fáranlegt og fáheyrt. Wilt Chamberlain hefur örugglega fengið nokkur hjartslög við allar þessar troðslur sem voru hver annari rosalegri. Drengurinn hefur enn verið óstöðvaður á tímabilinu. Hann er of snöggur fyrir centera og of sterkur fyrir Kraftframherja. Hann fór illa með Duncan í fyrsta leik liðanna. Hann hefur sett 26 stig í leik (#4 í NBA), 8,6 fráköst, 1,7 varinn skot (#16 í NBA), 60% skotnýting (#2 í NBA) og sólin hefur skinið hátt fyrir Amare á þessu tímabili því lið hans er langefsta lið deildarinnar. MVP ásamt Amare.\nÞessir fjórir eru í sérflokki að mínu mati. Þeir sem næstir koma í engri sérstakri röð eru Shaq, Wade, Steve Nash, Ray Allen, Kobe, Dirk og Grant Hill.\nMerkileg staðreynd að af þessum fjórum leikmönnum er aðeins Duncan sem hefur spilað fyrir háskólalið.",
    "url": "https://www.hugi.is/korfubolti/greinar/268073/nba-taeplega-halfnud-mvp-paelingar/",
    "url_id": "268073",
    "id": "1887164",
    "replies": [
        {
            "user": "lyons",
            "user_id": "21741",
            "date": "2005-01-10 16:41:49",
            "id": "1894220",
            "reply_to_id": "1887164",
            "text": "ég spáði Seattle Sonics svona góðu gengi og hef spáð þeim svona góðu gengi á hverju ári síðan ég var 8 ára."
        },
        {
            "user": "mvp",
            "user_id": "56829",
            "date": "2005-01-10 22:02:25",
            "id": "1895047",
            "reply_to_id": "1894220",
            "text": "Smart grein, en ég vona að það sé ekki viljandi sem þú sleppir Allen Iverson sem hefur hreint farið á kostum nú á fyrri hluta tímabils.\n1# Stigaskorun\n2# stolnum boltum\n7# stoðsendungum\nEins og staðan er í dag er KG í sérflokki það má ekki gleyma að hann tekur á sig meiri ábyrgð í liði sínu þar sem það er öllu slakara en lið Spurs þar sem Duncan spilar með snillingunum Parker og Ginobili.\nÉg spái því að Shaq eigi bara eftir að bæta við sig og finnst mér hann hafa verið mjög vaxandi í vetur."
        },
        {
            "user": "oldnews",
            "user_id": "41156",
            "date": "2005-01-10 17:20:22",
            "id": "1894305",
            "reply_to_id": "1887164",
            "text": "ágæt grein, góðar pælingar, ég segi að duncan fá titilinn"
        },
        {
            "user": "KaZoom",
            "user_id": "35",
            "date": "2005-01-10 17:57:52",
            "id": "1894403",
            "reply_to_id": "1887164",
            "text": "Það er erfitt fyrir látinn mann að fá hjartaáfall."
        },
        {
            "user": "arnieg",
            "user_id": "4872",
            "date": "2005-01-10 18:08:48",
            "id": "1894444",
            "reply_to_id": "1887164",
            "text": "Þetta er ekki ágæt grein, þetta er frábær grein.\nÉg er sammála þér með James, þessi maður er framtíðin í NBA.\nMVP titilinn fær T-Duncan ef Spurs ná að halda áfram að sigra leiki. Það gæti samt verið möguleiki á að James fái MVP ef hann fer með Cleveland í úrslitakeppnina og heldur áfram að gera einhverja stóra hluti þar.\nÞað er ekki möguleiki að egóistinn K-Bryant fái MVP - hann spilar ekki fyrir liðið sitt, bara sjálfan sig."
        },
        {
            "user": "wbdaz",
            "user_id": "6083",
            "date": "2005-01-10 18:32:38",
            "id": "1894503",
            "reply_to_id": "1887164",
            "text": "Fín grein, mjög fín, en það eru tvær klaufarlegar “vitleysur” í henni. Að Lebron James sé léleg skytta utan 9 metra er nú alveg í lagi þar sem NBA 3-stiga línan er ekki nema 7,5 metra frá körfunni. Wilt Chamberlain lést árið 1999 svo ég efast um að hjartað í honum hafi tekið einhver slög við síðustu afrek Stoudamire."
        },
        {
            "user": "jois",
            "user_id": "7833",
            "date": "2005-01-10 18:45:27",
            "id": "1894539",
            "reply_to_id": "1894503",
            "text": "Ég er voðalega ruglaður í þessum metrum í NBA. Það er kannski best að halda sig bara við fetin, því kanarnir nota það auðvitað. Auðvitað er 25 fet 7,5 metrar. Ég veit ekki hvað ég var að pæla þarna.\nVarðandi Wilt, þá veit ég alveg að hann er dáinn. Þess vegna sagði ég þetta :) Auðvitað gerist það ekki að hann fái hjartaslög, en þetta átti bara að vera fyndið :)"
        },
        {
            "user": "Snoother",
            "user_id": "30710",
            "date": "2005-01-10 20:04:22",
            "id": "1894716",
            "reply_to_id": "1894539",
            "text": "Fólkið hérna skilur ekki skopskynið þitt víst ;)\nEn ég segji Lebron, Amare eða Nash fyrir MVP, við skulum ekki gleyma hvaðan Suns fá allar þessar stoðsendingar, stoðsendingar Nash sjá liðinu fyrir svona 30 stigum í leik, plús það að hann skorar rétt undir 20 ef ég hef það rétt og stelur boltanum grimmt, hef ég heyrt."
        },
        {
            "user": "Muspell",
            "user_id": "55868",
            "date": "2005-01-10 20:38:16",
            "id": "1894792",
            "reply_to_id": "1894716",
            "text": "Hvaðan kemur Dwyane Wade? Hann kemur eins og skrattinn út úr sauðaleggnum.Ég er nú enginn expert um körfubolta en þessi leikmaður hefur heillað mig upp úr skónum. Hann virðist hafa allan pakkan og svo tók ég eftir einu en það er hversu yfirvegaður hann er, lætur ekkert koma sér úr jafnvægi."
        },
        {
            "user": "jois",
            "user_id": "7833",
            "date": "2005-01-10 22:00:23",
            "id": "1895041",
            "reply_to_id": "1894792",
            "text": "Dwyane var í skugga LeBron og Carmelo allt síðasta tímabil. Hann var ansi góður á síðasta tímabili og ef það hefði ekki verið fyrir Carmelo og LeBron hefði Dwyane getað verið mjög góður kandidat sem #1 nýliði og nýliði ársins. Hann nýtur góðs af því á þessu tímabili að ganga fyrir Diesel :)"
        },
        {
            "user": "Indie",
            "user_id": "36843",
            "date": "2005-01-10 21:58:09",
            "id": "1895033",
            "reply_to_id": "1887164",
            "text": "Já mínir menn í Phoenix hafa verið að standa sig býsna vel svo ég vonast til að Amare vinni þetta enda er hann búinn að vera rosalegu"
        },
        {
            "user": "mvp",
            "user_id": "56829",
            "date": "2005-01-10 22:05:46",
            "id": "1895066",
            "reply_to_id": "1895033",
            "text": "Það er ótrúlegt að Steve Nash hafi verið 15 í nýliðavali á sínum tíma.\nEkki var það heldur slæmt fyrir miami að fá D. Wade fyrir fimmta nýliðavalsrétt."
        },
        {
            "user": "Snoother",
            "user_id": "30710",
            "date": "2005-01-11 17:48:40",
            "id": "1896322",
            "reply_to_id": "1895066",
            "text": "ótrúlegt að Olawakandi hafi verið nr. 1 í nýliðavalinu á sínum tíma, ef ég hef það rétt."
        },
        {
            "user": "mvp",
            "user_id": "56829",
            "date": "2005-01-13 16:35:27",
            "id": "1899659",
            "reply_to_id": "1896322",
            "text": "Fyndið.\nNýliðaval\nEvrópubúar eru greinilega ekki hátt skrifaðir hjá Bandaríkjamönnum. Dirk, Gasol, T. Parker o.fl\nKevin Garnett fimmti\n1995\nNýliðavalið\n1996\n, hlægilegt.\n13. Kobe Bryant\n14. Predrag Stojakovic\n15. Steve Nash\n17. Jermaine O'Neal\nNýliðavalið\n1997\n9. Tracy McGrady\nNýliðavalið\n1998\n5. Vince Carter\n9. Dirk Nowitzki\nNýliðavalið\n1999\n16. Ron Artest\n24. Andrei Kirilenko\n7. Richard Hamilton\nNýliðavalið\n2001\n28. Tony Parker\n1. Kwame Brown\n2. Tyson Chandler\n3. Pau Gasol"
        },
        {
            "user": "bandito",
            "user_id": "1488",
            "date": "2005-01-10 22:29:09",
            "id": "1895151",
            "reply_to_id": "1887164",
            "text": "Mjög góð grein mjög góð.\nEitt og eitt samt sem ég hefði viljað benda á fyrir utan málfræði villurnar sem stungu aðeins þarna fram. :D\nSpurs eiga mjög sterkan leikmannahóp og þar er jú búið að benda á Ginobili og Parker en ekki gleyma Bruce Bowen, en hann er skuggaleg 3.stiga skytta sem og ótrúlegur varnarmaður þó svo hann sé ekki með hellings varin skot og stolna bolta.\nSvo er Dwayne Wade, sem er jú búið að benda á en sá drengur hefur aldeilis sýnt það sem í honum býr og bætt svo um munar frá síðustu leiktíð. Hann er búinn að vera ótrúlegur og hefur tekið leiki í sína tauma þegar þess hefur þurft. #8 í stigum per leik (23.8), #10 í stolnum boltum (1.68), #4 í stoðsendingum (7.6) og í ofanálag að hann skuli vera með 1 varinn bolta í leik sem telst nú mjög gott miðað við leikstjórnanda. Ef hann heldur áfram sem horfir þá verður hann einn af efstu mönnum í MVP valinu."
        },
        {
            "user": "kamalflos",
            "user_id": "4989",
            "date": "2005-01-11 01:09:58",
            "id": "1895406",
            "reply_to_id": "1895151",
            "text": "Verðlaunin eru veitt fyrir úrslitakeppnina, þannig að gengi liða þar hefur engin áhrif á valið.\nAð segja að KG og Tim Duncan séu líkir leikmenn er frekar skrýtið.  KG er miklu fjölhæfari en Duncan, hann er með meira range á skotinu sínu, er sneggri og með betri boltameðferð, svo eitthvað sé nefnt.\nAllen Iverson á held ég voðalega litla möguleika, þar sem hann þar oft mörg skot til þess að skora og er ekki að leiða liðið sitt til neinna afreka.\nDirk Nowitzki hefur líka verið að spila vel - ekki gleyma honum.  Annars er erfitt að fara að draga einhverjar ályktanir núna, því tímabilið er rétt að hefjast fyrir alvöru.  Nú fara varnirnar að herðast og liðin að spila af meiri alvöru.\nÉg gæti trúað því að Minnesota muni eitthvað fara á leikmannamarkaðinn og finna nýtt heimili fyrir Spreewell, menn hafa eitthvað verið að tala um að Spree og Olawakandi séu á leið til Boston fyrir LaFrentz og Davis, þó svo að ég telji ekki miklar líkur á því.  En lið sem er að hugsa um að byggja upp fyrir næsta ár gæti nælt sér í spreewell, en mig minnir að samningur hans sé um 14 millur og rennur út nú í lok þessa árs.\nMinnesota mun ekki komast undir launaþakið, þar sem KG er með skuggalega há laun, mér hefur dottið í hug að Toronto og TWolves gætu skipt á J. Rose og L. Spreewell..maður veit aldrei.\nAllavega, þá er erfitt að tilgreina einhvern MVP, en Garnett er allavega besti leikmaður deildarinnar, hands down."
        },
        {
            "user": "jois",
            "user_id": "7833",
            "date": "2005-01-11 03:41:08",
            "id": "1895448",
            "reply_to_id": "1895406",
            "text": "Mér finnst Duncan og KG vera talsvert líkir. Duncan er með mjög vanmetna boltameðferð og hann er mjög snöggur. Garnett er þó með lengra færi í skotunum sínum. Duncan er betri varnarmaður og skynsamari. Ég er alls ekki sammála því að KG sé miklu fjölhæfari en Duncan. Hann er sennilega fjölhæfari, en það munar alls ekki miklu."
        },
        {
            "user": "Biggi33",
            "user_id": "7064",
            "date": "2005-01-11 12:18:06",
            "id": "1895668",
            "reply_to_id": "1887164",
            "text": "Ég gæti vel trúað því að Garnett myndi taka þetta aftur. Hann er búinn að vera geðveikur í mjög góðu.. en mjög óstöðugu liði. Garnett er líka með flesta double-double's í deildinni. Með þessar tölur sem hann er líka með ætti hann að ná MVP. En hinsvegar eru allir hinir leikmennirnir mjög verðugir kandídaátar. Iverson er frábær leikmaður. Duncan alltaf góður en ekki eins mikill alhliðaleikmaður eins og Garnett. LeBron er alltof ungur og á eftir að eflast mjög, en er að mínu mati ekki verður í þetta skiptið.\nAmaré er búinn að vera frábær.. en hann er með svo mjög gott lið með sér, mér finnst hann ekki vera mikilvægasti leikmaðurinn í deildinni, þó svo að hann sé gríðarlega góður.. þá bara er ekki hægt að pikka svona einn bestan leikmann í Pheonix.\nAthugið þetta er bara mitt álit svo að vinsamlegast ekki flame-a neitt :)"
        },
        {
            "user": "hemmi1",
            "user_id": "36036",
            "date": "2005-01-11 16:29:00",
            "id": "1896114",
            "reply_to_id": "1887164",
            "text": "Held að Duncan eða Amare verði valinn, þeir eru að leiða sitt lið til góðra hluta, það gæti auðvitað breyst."
        },
        {
            "user": "gretagre",
            "user_id": "36875",
            "date": "2005-01-11 16:35:53",
            "id": "1896127",
            "reply_to_id": "1887164",
            "text": "Það er ekki möguleiki að egóistinn K-Bryant fái MVP - hann spilar ekki fyrir liðið sitt, bara sjálfan sig?\nJá já usss!!\nHann er búinn að vera spila vel í vetur!\nNr.1.Points Per Game nr.7.Assists Per Game hann\ner með 12 Double-doubles & 4 Triple-doubles!!\nEn mikið eftir að tímabilinu enþá! & Lakers eru\nað koma til.\nKOBE M.V.P. 2005!!!"
        },
        {
            "user": "jois",
            "user_id": "7833",
            "date": "2005-01-11 17:54:58",
            "id": "1896346",
            "reply_to_id": "1896127",
            "text": "Ef það væri verið að velja MVP núna þá tel ég að Kobe verði ekki valinn framyfir KG, LeBron, Dirk, Wade, Nash, Marion, Ray Allen, Duncan eða Amare og kannski ekki heldur framyfir Shaq, Webber eða Francis eða Hill. Skotnýting Kobe er léleg og hann tapar boltum ALLTOF mikið auk þess sem liðin hans er mjög óstöðugt. Kobe hefur gott lið með sér í Lakers en honum gengur mjög illa að koma samherjum sínum með sér.\nAuðvitað getur þetta allt saman breyst á mjög stuttum tíma en ég er að tala um hvernig þetta væri ef MVP væri valinn as we speak. Þá er Kobe ekki meðal topp 5, heldur í besta falli rétt sleppur hann í topp 10."
        },
        {
            "user": "gretagre",
            "user_id": "36875",
            "date": "2005-01-12 15:41:34",
            "id": "1897872",
            "reply_to_id": "1887164",
            "text": "Það þýðir ekkert að tala um KOBE við þig!!!\nKOBE M.V.P. 2005!!!!!!!!!"
        },
        {
            "user": "mvp",
            "user_id": "56829",
            "date": "2005-01-13 16:19:54",
            "id": "1899603",
            "reply_to_id": "1897872",
            "text": "Ég get sagt með vissu að Kobe fær ekki titilinn. Álit almennings á þessum manni er ekkert.\nÉg frétti að treyjusala hafi droppað margfallt. Las einhverstaðar að hann hafi verið í sæti 80 í treyjusölu núna um jólin.\nEf þessi maður væri ekki svona óþroskaður og hrokafullur gæti hann verið sá allra vinsælasti í NBA by far.\nHér er annars listinn í treyjusölu yfir allt árið:\nTOP 25 PLAYERS\n1. Shaquille O'Neal\n2. Tracy McGrady\n3. Stephon Marbury\n4. LeBron James\n5. Carmelo Anthony\n6. Allen Iverson\n7. Kobe Bryant\n8. Emeka Okafor\n9. Tim Duncan\n10. Ben Wallace\n11. Steve Francis\n12. Kevin Garnett\n13. Yao Ming\n14. Paul Pierce\n15. Jason Kidd\n16. Dwyane Wade\n17. Vince Carter\n18. Dirk Nowitzki\n19. Kenyon Martin\n20. Andrei Kirilenko\n21. Pau Gasol\n22. Allan Houston\n23. Gary Payton\n24. Chris Webber\n25. Peja Stojakovic"
        },
        {
            "user": "mvp",
            "user_id": "56829",
            "date": "2005-01-12 17:36:36",
            "id": "1898095",
            "reply_to_id": "1887164",
            "text": "Menn sem við erum að gleyma:\nÉg trúi því líka að ef\nVince Carter\nfari að sýna sitt rétta andlit með Nets eigi hann eftir að vera einn þeirra sem keppir um mvp-ið.\nJ. O'neal\ner að fara á kostum með Indiana núna eftir að hann kom úr banninu.  Halló 55 stig á móti Milwaukee núna um daginn. Maðurinn á samt sem áður dálítið í land ef hann ætlar að verða jafn góður og KG."
        },
        {
            "user": "wbdaz",
            "user_id": "6083",
            "date": "2005-01-12 18:43:15",
            "id": "1898218",
            "reply_to_id": "1898095",
            "text": "Eftir bannið sem JermO fékk er ekki séns að deildin gefi honum MVP titilinni, ekki í ár í það minnsta.\nSvo þarf Vince Carter að gera aðeins meira en að hysja upp um sig ef hann á að eiga einhvern séns í þennan titil."
        },
        {
            "user": "goat",
            "user_id": "18686",
            "date": "2005-01-16 22:03:14",
            "id": "1906000",
            "reply_to_id": "1887164",
            "text": "Ég varð móðgaður þegar þú sagðira ð LeBron væri auðveldlega MVP austursins … hann er kannski MVP austursins en samt varla auðveldlega, Iverson keppir þar við hann."
        },
        {
            "user": "jois",
            "user_id": "7833",
            "date": "2005-01-18 18:01:15",
            "id": "1909756",
            "reply_to_id": "1906000",
            "text": "Hann er kannski ekki auðveldlega MVP austursins, en AI keppir ekki við hann. Frekar er það Shaq eða Wade sem koma næstir að mínu mati sem MVP austursins."
        },
        {
            "user": "Thorri22",
            "user_id": "54895",
            "date": "2005-02-05 16:19:42",
            "id": "1952429",
            "reply_to_id": "1887164",
            "text": "Það verður án efa Steve Nash hann er ekki að skora ótrúlega mikið en hann er með endalaust af stoðsendingum"
        }
    ]
}
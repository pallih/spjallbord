{
    "forum_title": "Heimspeki",
    "user": "danobus",
    "user_id": "29705",
    "date": "2010-10-02 00:20:53",
    "title": "kannski er ég fordómafullt fífl..",
    "text": "…en mér finnst heimspeki vera í raun dauð og óþörf fræðigrein sem hefur unnið meira slæmt gagnvart vísindum en gott með t.d. að innleiða slæmt protocol í raunvísindi.  Mér finnst svona eins og heimspeki sé að fást við einhver vandamál sem eru í raun ekki til staðar heldur aðeins fundin upp af heimspekingum til þess að hafa einhver vandamál að glíma við, þar sem þeir hafa engin verkfæri nema sínar eigin hlutdrægu skoðanir og fullyrðingar. Það var ekki fyrr en raunvísindi og heimspeki aðskildust sem framfarir urðu umtalsverðar í vísindum.\nÞetta er allavega mín skoðun.\nHver svo sem ykkar er, þá ekki fara að segja að skammtafræði og heimspeki séu einhvernvegin samtvinnuð. Það sýnir bara að þið vitið ekkert um skammtafræði.\nBætt við 7. október 2010 -  00:03\nUmræðu minni var kannski að mestu leiti beint að heimspeki sem vill tengja sig við raunvísindi. Þó það breytir ekki skoðun minni að mér finnst heimspeki í heild sinni vera óþörf í dag.\nÉg var ekki að rökstyðja mál mitt því ég heinlega nennti því ekki. Mig langaði aðeins að varpa fram þessari pælingu.\nMér finnst margir vera í einhverjum skilgreiningar leik. Bara með því að skilgreina heimspeki sem allan andskotann þá eru þið að gera hana einhvernvegin mikilvæga.\nFólk nefnir hérna raunvísindi og stærðfræði sem einhverskonar undirgreinar heimspekinnar. Vissulega er sögulegur grunnur fenginn þaðan en í dag er aðskilnaðurinn orðinn algjör í raunvísindum og nokkuð mikill innan margra greina stærðfræðinnar.\nSlæma protocolið sem ég var að tala um var það sem sett var af grikkjum til forna. Francis Bacon og félagar löguðu þetta.\nÆjj ég nenni ekki að eyða meiri tíma í þetta. Ef einhver bendir mér á eitthvað mjög nytsamt sem sprottið hefur úr nútíma heimspeki þá mun ég kannski endurskoða mat mitt.",
    "url": "https://www.hugi.is/heimspeki/korkar/711691/kannski-er-eg-fordomafullt-fifl/",
    "url_id": "711691",
    "id": "7248703",
    "replies": [
        {
            "user": "Noproblem",
            "user_id": "23636",
            "date": "2010-10-02 00:29:55",
            "id": "7248707",
            "reply_to_id": "7248703",
            "text": "Sé engin rök í þessu hjá þér.\nHvaða “slæma protocol” í raunvísindum er þetta sem þú heldur að heimspekin hafi komið með?\nOg þú ert ekki með neitt case ef þú ert ekki með nein rök, þangað til verður þín skoðun lítið annað en gola."
        },
        {
            "user": "Ninjaahideout123",
            "user_id": "79753",
            "date": "2010-10-02 00:50:53",
            "id": "7248713",
            "reply_to_id": "7248703",
            "text": "þetta er án alls efa eitt mesta bull sem ég hef á ævinni lesið."
        },
        {
            "user": "Chocodile",
            "user_id": "38106",
            "date": "2010-10-02 13:36:05",
            "id": "7248826",
            "reply_to_id": "7248703",
            "text": "Það sem þú ert að segja er heimspekilegt vandamál og þar að leiðandi er heimspekin ekki dauð. Hvort hún sé óþörf er annað heimspekilegt vandamál út af fyrir sig."
        },
        {
            "user": "hlolli",
            "user_id": "31026",
            "date": "2010-10-02 22:36:38",
            "id": "7249025",
            "reply_to_id": "7248703",
            "text": "Heimspeki getur verið svo margt. Heimspeki og stærðfræði er til dæmi nátengt. Sannanir í stærfræði byggja á heimspeki sem segir að ef það er ekki hægt að sanna það er það ekki til. Málshættir og ráð geta flokkast sem vel hæf heimspeki. Listir er hægt að flokka undir heimspeki og auðvitað öll rökfræði. Eðlisfræði er fræði um rök náttúrulögmála. Hann Newton kallaði ritið sem hann kom með 3 lögmálin sín\nPhilosophiæ\nNaturalis Principia Mathematica.\nRaunvísindi og heimspeki hafa aldrei aðskilist, heldur heimspekihlutinn af raunvísindum varð í raun fullkomnaður. Um leið og menn fóru að hugsa heimspekilega, hvað það sem við höldum getum við sannað að menn fóru að ná framförum í vísindum."
        },
        {
            "user": "danobus",
            "user_id": "29705",
            "date": "2010-10-07 00:21:11",
            "id": "7251306",
            "reply_to_id": "7249025",
            "text": "“Sannanir í stærfræði byggja á heimspeki sem segir að ef það er ekki hægt að sanna það er það ekki til.”\nÞetta er bara merkingarleysa. Svona fullyrðing er alltof opin og margræð til að nýtast í stærðfræði."
        },
        {
            "user": "hlolli",
            "user_id": "31026",
            "date": "2010-10-07 12:49:28",
            "id": "7251473",
            "reply_to_id": "7251306",
            "text": "Þetta er nú bara það sem Descartes sagði, hann var frábær stærðfræðingur sem innleiddi þetta í útreikningana sína. Meðal annars “útreikningana” um tilveru huga og líka “I think therefore I am”. Eins og áður en sönnun við reglu pýþagórasar varð til væri alveg eins hægt að segja að rétt útkoma væri til komin vegna talnalegrar heppni. Held þú skilir þetta alveg, þar er alvega hægt að þenja þetta hugtak út en þetta breytti engu að síður stærðfræðinni."
        },
        {
            "user": "danobus",
            "user_id": "29705",
            "date": "2010-10-09 18:51:54",
            "id": "7252737",
            "reply_to_id": "7251473",
            "text": "Uhh, það er frekar samhengislaust hjá þér.\nÞað að Descartes sagði eitthvað gerir það ekki rétt. Það er enginn fótur fyrir sönnun að einhver heimspekingur sagði eitthvað.\nÞessi setning er t.d. ekki ein af axiom-um stærðfræðinnar svo ég bet viti."
        },
        {
            "user": "hlolli",
            "user_id": "31026",
            "date": "2010-10-10 16:01:39",
            "id": "7253161",
            "reply_to_id": "7252737",
            "text": "Veit ekki hvaða setningu þú ert að vitna í hjá mér, og ekki veit ég hvað axiom-um er þótt ég var eina önn í stærðfræði í HÍ. En ég skal vitna bara í wikipedia.\nDescartes is often regarded as the first thinker to provide a philosophical framework for the natural sciences as these began to develop.[14] In his Discourse on the Method, he attempts to arrive at a fundamental set of principles that one can know as true without any doubt. To achieve this, he employs a method called hyperbolical/metaphysical doubt, also sometimes referred to as methodological skepticism: he rejects any ideas that can be doubted, and then reestablishes them in order to acquire a firm foundation for genuine knowledge."
        },
        {
            "user": "danobus",
            "user_id": "29705",
            "date": "2010-10-10 23:27:41",
            "id": "7253425",
            "reply_to_id": "7253161",
            "text": "axiom eru einskonar frumsemdur eða frumsetningar sem verða ekki sannaðar.\nt.d. a=a er ein af frumsetningum stærðfræðinnar.\nHvergi hef ég rekist á slíka axiom sem er af heimspekilegum toga."
        },
        {
            "user": "hlolli",
            "user_id": "31026",
            "date": "2010-10-11 12:46:04",
            "id": "7253602",
            "reply_to_id": "7253425",
            "text": "Þegar ég var í stærðfræði var ég látinn sanna að rauntalnaás væri til, að tala væri til, að bil milli talna væri til og alla hluti sem maður tekur sem sjálfsagðan hlut. Þegar það hefur verið sannað getum við notað þær upplýsingar til að sanna almennari hluti eins og reglu pýþagórasar, svo þá reglu til að sanna flóknari hluti. Þannig í raun byggir stærðfræðin á föstum grunnu að það er ekki hægt að efast um neitt. Ef svo væri ekki er alltaf hægt að segja “hvernig geturu verið viss að tölur séu ekki bara ofskynjun eða tilviljun”, sumir gætu vel hafa trúað að svona reglur gangi upp af því guð bjó hana til fyrir okkur. Með því að vita betur getum við verið fullviss að lögmálin í stærðfræði eru byggð á sterkum grunni og eytt öllum vafa, þó það virðist mjög augljóst að tala geti verið til, get ég jafnvel sagt að það er augljóst að guð skapaði og gerði allt."
        },
        {
            "user": "vitringur",
            "user_id": "37632",
            "date": "2010-10-27 17:22:35",
            "id": "7261736",
            "reply_to_id": "7253602",
            "text": "Þú hefur varla verið látinn sanna það að rauntalna ás væri til. Þú hefur að öllum líkindum skilgreint rauntalna ás, tölur og fjarlægð milli þeirra. Annars hefur þér verið kennd bölvuð vitleysa í skóla.\nEftir að hafa skilgreint þessi hugtök þá notaru þær sem forsendur til þess að leiða reglur út frá þeim.\nÞannig þú getur alveg efast um stærðfræði en þá þarftu að öllum líkindum að efast um þær forsendur sem menn gefa sér. Pýþagórasar reglan er t.d. algild miðað við þær forsendur sem eru gefnar, þ.e. í flötu rúmi. En ef við lítum á raunveruleikann þá sveigist rúmið í kringum massa. Pýþagórasarreglan gildir því ekki 100% í raunveruleikanum, rétt eins og hún gildir ekki á yfirborðinu á kúlu. Ef þú dregur þríhyrning milli þriggja staða á jörðinni þá væri hornasumma þess þríhyrnings stærri en 180°"
        },
        {
            "user": "hlolli",
            "user_id": "31026",
            "date": "2010-10-27 18:10:18",
            "id": "7261761",
            "reply_to_id": "7261736",
            "text": "Forsendurnar eru að tala er tala og bil milli náttúrulega talna er jafnt o.s.frv, að efast er fyrsta skrefið og að sanna er næsta skref, þannig verða til forsendur. Þegar ég talaði um að efast um gildi pýðagórasarreglu átti ég nú við eitthvað dýpra en hvort þríhyrningurinn liggji eitthvað illa.\nRauntalna ás eða rauntölumengi, var látinn sanna það. Þetta er í fyrsta kaflanum af Raunfallagreining skrifað af Eggert Breim og Jón Ingólf Magnússyni."
        },
        {
            "user": "vitringur",
            "user_id": "37632",
            "date": "2010-10-27 18:31:58",
            "id": "7261772",
            "reply_to_id": "7261761",
            "text": "Ég held ég skilji hvað þú eigir við með að sanna ‘rauntöluás’, þ.e. að til séu tölur sem ekki er hægt að túlka sem brot og að á milli tveggja punkta er ávallt hægt að finna annan punkt.\nEn eins og ég sagði ofar þá er stærðfræði aðeins algildur sannleikur innan þeirra marka sem forsendur hennar setja henni."
        },
        {
            "user": "hlolli",
            "user_id": "31026",
            "date": "2010-10-27 18:45:48",
            "id": "7261783",
            "reply_to_id": "7261772",
            "text": "Já, það má líta á það þannig."
        },
        {
            "user": "phi",
            "user_id": "21587",
            "date": "2010-10-09 21:04:24",
            "id": "7252809",
            "reply_to_id": "7251473",
            "text": "Descartes er ekki upphaf og endir allrar stærðfræði.  Þetta er frekar furðuleg hugmynd um stærðfræðina verð ég að segja."
        },
        {
            "user": "hlolli",
            "user_id": "31026",
            "date": "2010-10-10 15:55:50",
            "id": "7253158",
            "reply_to_id": "7252809",
            "text": "Nei, hann er það ekki. Heimspeki í stærðfræði er náttúrulega miklu eldra og helst áfram að þróast(Aristóteles, gollardar, búddamunkar o.fl). En það var upphaflega pointið mitt að stærðfræði og heimspeki hættu aldrei að tengjast. Og mestu framfarir í stærðfræði áttu sér stað á barokk tímabilinu með og eftir Descares."
        },
        {
            "user": "phi",
            "user_id": "21587",
            "date": "2010-10-10 18:01:42",
            "id": "7253223",
            "reply_to_id": "7253158",
            "text": "Það sem ég var að segja er að stærðfræðinn byggir ekki á neinni heimspeki sem segir að það sem er ekki hægt að sanna er ekki til."
        },
        {
            "user": "danobus",
            "user_id": "29705",
            "date": "2010-10-11 00:11:43",
            "id": "7253451",
            "reply_to_id": "7253158",
            "text": "Voru mestu framfarir í stærðfræði á barokk tímabilinu…\njahá….\nStærðfræðin komst ekki á almennilegt skrið fyrr en um svona miðbik 18. aldar.\nÞó svo að upphaf calculus hafi verið undir lok barokk tímans. Þá voru menn frekar mikið að spóla í sama farinu fram að því. Með mönnum eins og Euler og Gauss fóru hlutirnir að gerast og svo loks Fourier, Cauchy, Laplace, Lagrange, Riemann og fleirum þá var stærðfræðin virkilega farin að gefa af sér."
        },
        {
            "user": "hlolli",
            "user_id": "31026",
            "date": "2010-10-11 13:00:40",
            "id": "7253610",
            "reply_to_id": "7253451",
            "text": "Þegar komið er að Gauss er mesta þróunin buin að eiga sér stað, hann kom fram með marga nýjunga, sem langflest var abstrakt stærðfræði fyrir aðra stærðfræðinga að skilja. Á 17 og hálfa 18 öld varð sprening í þekkingu stærðfræði, sömu sögu er að segja um tónlist ef mér leifst að líkja. Mesta þróunin átti sér stað þegar óperan Orfeo (Monterverdi) var samin við upphaf barokk og alla leið undir lokin að Bach og Handel, þegar borið er upphaf og endinn var þróunin búin að vera gífurleg. En samt hlusta mun færri á þessa byltingarkenndu tónlist sem setti grunnin eins og á Wagner, Beethoven og aðra seinnitíma menn."
        },
        {
            "user": "phi",
            "user_id": "21587",
            "date": "2010-10-11 22:46:02",
            "id": "7253997",
            "reply_to_id": "7253610",
            "text": "Ég skil ekki hvernig þú ert að magnbinda þróun stærðfræðinnar og þess þá heldur þessari samlíkingu við tónlist.  Málið er að örsmæðareikningar Newton og Leibniz voru afskaplega óformlegir og framsetning hennar tyrfinn.  Eins og segir hér að ofan var ekki komið almennilegu lagi á hana fyrr en miklu síðar, ég verð að segja að mestar framfarir hafi orðið í stærðfræði á síðustu 150 árum."
        },
        {
            "user": "hlolli",
            "user_id": "31026",
            "date": "2010-10-11 23:06:41",
            "id": "7254009",
            "reply_to_id": "7253997",
            "text": "Ég er ekki sammála þér. Þetta fer kanski eftir hvernig maður horfir á þetta. Í hlutfalli við þekkingu á tíma er ég handviss um að ekkert tímabil hafi ítt stærðfræðinni jafnmikið áfram og á milli 1600-1770."
        },
        {
            "user": "phi",
            "user_id": "21587",
            "date": "2010-10-11 23:18:51",
            "id": "7254020",
            "reply_to_id": "7254009",
            "text": "Getur verið með endalausar hártoganir í þá áttina, ég get allt eins sagt að stærfræðinni hafi ekki fleytt jafnmikið fram og þegar Grikkir ákváðu að byggja alla stærðfræði sína á frumsendum og afleiðslum (fyrir þann tíma fleygði henni einfaldlega ekki fram, enda byggði allt á ágískunum, þótt sumir beittur fyrir sér empíriskri aðferðarfræði).  Newton lagði mikið til vísindanna með eðlisfræði sinni og vissulega með örsmæðareikningi, en hann var ófullkominn og væri þér að mestu óskiljanlegur í dag.  Örsmæðareikningur eins og hann er kenndur í dag byggir á formlegri skilgreiningum sem komu mun síðar.  Nútíma stærðfræði byggir núna á mengjafræði sem varð til snemma á 20. öld.  Grannfræði, abstrakt algebra, fléttufræði o.s.frv. voru einfaldlega ekki til sem sérstakar undirgreinar stærðfræðinnar þó svo eitt og eitt vandamál hafi sprottið upp sem tilheyrðu þeim (eins og þversögn Zeno mörg hundruð árum fyrir tíma Newtons)."
        },
        {
            "user": null,
            "user_id": null,
            "date": "2010-10-27 13:21:47",
            "id": "7261615",
            "reply_to_id": "7253997",
            "text": "Tónlist á þessum tímum var mjög reglubundinn reglum sem voru eitthvað eins og stærðfræðireglur.\nÞað er það eina sem ég get séð í þessari samlíkingu."
        },
        {
            "user": "Sarek",
            "user_id": "24275",
            "date": "2010-10-03 14:26:59",
            "id": "7249208",
            "reply_to_id": "7248703",
            "text": "Heimspeki getur tengst raunvísindum á tvo vegu sem eru a.m.k. þeir einu sem mér finnst augljósir.\nÍ fyrsta lagi er það túlkun vísindalegra niðurstaðna og hugmynda og hvernig þær í raun og veru endurspegla raunverulega heiminn. Það tilvik gætum við alveg eins kallað vísindalega upplýsta frumspeki en hún breytir engu um vísindalegu niðurstöðurnar nema kannski í mesta lagi dregur hún í efa gæði mælingaraðferða sem er ekkert nema heilbrigt fyrir vísindi.\nÍ öðru lagi er það siðferðislega spurningin um hvernig framþróanir í vísindum skulu nýttar sem hefur ekkert með vísindin sjálf að gera.\nHafðu það í huga að heimspeki snýst útá margt annað en að spurja spurninga eins og af hverju erum við hér og hver er tilgangur lífsins og tilverunnar. Til dæmis er siðferði mjög stór grein innan heimspekinnar og ég er ekki viss um að ég vilji að fólk hætti að pæla í henni vegna þess að hún gæti hugsanlega hindrað vísindalegar framþróanir. Heimspeki á sér margar undirgreinar aðrar en þær sem velta fyrir sér náttúru heimsins, ég mæli með að þú byrjir með að gagnrýna einn undirflokk áður en þú brjálast út í alla fræðigreinina."
        },
        {
            "user": "Fimbulfamb",
            "user_id": "66764",
            "date": "2010-10-03 15:03:43",
            "id": "7249233",
            "reply_to_id": "7248703",
            "text": "Þú skilgreinir ekki heimspeki, svo þessi athugasemd þín er frekar innihaldslítil. Þú segir hvergi að lausnir vandamálanna sem þú fullyrðir að heimspekingarnir búi til séu augljósar eða gagnslausar. Þú rökstyður hvorki að málflutningur heimspekinga sé hlutdrægur né að heimspeki og raunvísindi fáist við sömu spurningar."
        },
        {
            "user": "frikki24",
            "user_id": "60779",
            "date": "2010-10-03 16:18:53",
            "id": "7249255",
            "reply_to_id": "7248703",
            "text": "já kannski ertu fordómafullt fífl, en annars þá er þessi skoðun þín heimspekileg svo heimspeki er ekki dauð, fólk eins og þú veit bara ekki nógu mikið hvað heimspeki er.\nHeimspeki er ekki bara eitthvað um raunvísindi, hvernig ætlarðu að útskýra siðfræðileg vandamál með raunvísindum? mér er t.d allveg skítsama um heimspeki sem við kemur raunvísindum. En allavega nær heimspeki yfir svo mörg svið og er bara eitthvað sem getur ómögulega dáið út."
        },
        {
            "user": "phi",
            "user_id": "21587",
            "date": "2010-10-05 08:47:43",
            "id": "7250116",
            "reply_to_id": "7248703",
            "text": "Já, skoðun þín er frekar ómerkileg vegna þess að þú hefur ekki fært sérstaklega sterk rök fyrir máli þínu.  Til dæmis skil ég ekki hvað þú átt við með að heimspekingar hafi innleitt slæmar starfsreglur inn í raunvísindi.  Veist þú hverjir Francis Bacon og Karl Popper eru?  Hvernig eru þekkinafræðileg vandamál eins og “hvað er hægt að vita?” tilbúningur?"
        },
        {
            "user": "danobus",
            "user_id": "29705",
            "date": "2010-10-07 00:28:21",
            "id": "7251309",
            "reply_to_id": "7250116",
            "text": "“Hvernig eru þekkinafræðileg vandamál eins og ”hvað er hægt að vita?“ tilbúningur?”\nMeð því að vera tilbúið vandamál sem kemur hvergi fyrir í praktík, allavega ekki á þessu formi. Heisenberg leysti þetta vandamál annars fyrir löngu síðan í skammtafræði með óvissulögmálinu."
        },
        {
            "user": "phi",
            "user_id": "21587",
            "date": "2010-10-07 11:07:33",
            "id": "7251428",
            "reply_to_id": "7251309",
            "text": "Hvernig leysti hann þetta vandamál?"
        },
        {
            "user": "danobus",
            "user_id": "29705",
            "date": "2010-10-09 18:32:54",
            "id": "7252731",
            "reply_to_id": "7251428",
            "text": "Nú skammtafræði fjallar um örsmáar massalitlar agnir, eina sem þarf til að lýsa þessum ögnum er raun staðsetning og skriðþungi, Heisenberg sýndi fram á að margfeldi í óvissu skriðþunga og staðsetningu er stærra en eða jafnt h bar (plancks fasti deilt með tveimur pí) deilt með tveimur. Meiri getur nákvæmnin ekki orðið."
        },
        {
            "user": "phi",
            "user_id": "21587",
            "date": "2010-10-09 20:52:51",
            "id": "7252803",
            "reply_to_id": "7252731",
            "text": "Svo Heiseinberg sýndi að ekki væri hægt að útrýma óvissu þegar lýsa ætti hinum efnislega heimi og þar með er fullvíst að ekkert verði vitað með vissu?  Hvað ætli Sókrates segi!?\nBætt við 9. október 2010 -  20:59\nEn svona í alvöru, hvernig ómerkir þetta þekkingarfræði?"
        },
        {
            "user": "danobus",
            "user_id": "29705",
            "date": "2010-10-09 21:57:24",
            "id": "7252830",
            "reply_to_id": "7252803",
            "text": "Æjj ómerkir kannski ekki, þekkingarfræði má alveg vera til fyrir mér. En er þó ekki meira relevant við raunvísindi frekar en t.d. bókmenntafræði. Þ.e. áorkar engu raunverulegu í þágu raunvísinda."
        },
        {
            "user": "phi",
            "user_id": "21587",
            "date": "2010-10-09 23:23:35",
            "id": "7252886",
            "reply_to_id": "7252830",
            "text": "Hvað með vísindaspeki, er ekkert gagn í henni?"
        },
        {
            "user": "danobus",
            "user_id": "29705",
            "date": "2010-10-10 13:00:15",
            "id": "7253056",
            "reply_to_id": "7252886",
            "text": "Það er nú yfirleitt þannig að ef það er komið orðið speki fyrir aftan eitthvað virðulegt orð er búið að búa til eitthvað kjaftæði. Ég veit svo sem hvað Tom Cruise finnst um málið en ég held að það sé ekki mikið að marka kenningar vísindakirkjunnar."
        },
        {
            "user": "phi",
            "user_id": "21587",
            "date": "2010-10-10 14:45:23",
            "id": "7253122",
            "reply_to_id": "7253056",
            "text": "Ég held þú vitir ekki hvað vísindaspeki er.\nhttp://en.wikipedia.org/wiki/Philosophy_of_science"
        },
        {
            "user": "danobus",
            "user_id": "29705",
            "date": "2010-10-10 23:21:12",
            "id": "7253421",
            "reply_to_id": "7253122",
            "text": "Ég les oft greinar hjá vantrú og þar nota þeir vísindaspeki yfir hugmyndafræði manna innan vísindakrikjunnar. Svo það var túlkunin sem ég lagi í spurninguna þína.\nEn nei ég held að sé afar fátt mikilvægt að fá úr vísindaheimspeki sem þjónar vísindum.\nMig grunar að oft hafi vísindin áhrif á ýmsar heimspeki greinar án þess þó að heimspekin eigi heima innan vébanda vísindanna. Svona eins og guðfræðingar hafa oft verið að túlka skammafræði á “einstakann” máta til að mynda einhverjar nýjar  guðfræðikenningar, án þess þó að guðfræði eigi í raun nokkra samleið með skammtafræði og enginn guðfræðikenning á heima innan skammtafræðinnar."
        },
        {
            "user": "Fimbulfamb",
            "user_id": "66764",
            "date": "2010-10-11 00:11:36",
            "id": "7253450",
            "reply_to_id": "7253421",
            "text": "Lastu greinina? Hvað eru vísindi? Hvernig virkar vísindalega aðferðin? Hvar eru mörk vísindanna? Hvaða aðferðir eru gagnlegastar í vísindum til að meta tilraunaniðurstöður og skipuleggja tilraunir? Hvernig metum við áreiðanleika vísindalegra kenninga? Hvað teljast kenningar? Hvað er mikilvægi samfellu kenninga í kennilegri eðlisfræði? Hve gagnleg er túlkun kenninga? Hve sterk áhrif hafa huglægir duttlungar okkar á túlkun okkar á veröldinni? Er betra að nálgast rannsóknir kennilega eða með tilraunum? Er kenning sem skýrir söguleg gögn en er erfitt að staðfesta gagnleg? Hvaðan kemur rakhnífur Occams? Og svo framvegis."
        },
        {
            "user": "danobus",
            "user_id": "29705",
            "date": "2010-10-11 16:23:09",
            "id": "7253728",
            "reply_to_id": "7253450",
            "text": "Nei get ekki sagt að ég hafi nennt að lesa greinina í heild sinni. En ég fann þó þessa góður tilvinun eftir meistara Feynman:  “Philosophy of science is about as useful to scientists as ornithology is to birds”\nEn hvað ætti einn fremsti eðlisfræðingur allra tíma og einn aðal smiður best staðfestu eðlisfræðikenningar sem til er QED að vita eitthvað um málið."
        },
        {
            "user": "Fimbulfamb",
            "user_id": "66764",
            "date": "2010-10-11 16:51:23",
            "id": "7253750",
            "reply_to_id": "7253728",
            "text": "Ef skoðun þín er verjanleg ætti ekki að þurfa tilvitnanir frá frægu fólki til þess, bara röksemdir. Að auki sagði hann “to scientists”, sem þýðir ekki að vísindaspeki sé gagnslaus, bara að honum þótti hún gagnslítil í sínum störfum. Störfin hans voru þó mótuð af vísindalegu aðferðinni og öðrum smíðaverkum vísindaspeki, svörum við spurningum af því tagi sem ég lagði fram fyrir þig áðan."
        },
        {
            "user": "danobus",
            "user_id": "29705",
            "date": "2010-10-11 17:03:32",
            "id": "7253759",
            "reply_to_id": "7253750",
            "text": "“Störfin hans voru þó mótuð af vísindalegu aðferðinni og öðrum smíðaverkum vísindaspeki, svörum við spurningum af því tagi sem ég lagði fram fyrir þig áðan.”\nÞú veist sem sagt betur en Feynman hvernig hans störf voru mótuð, því hann er greinilega ekki sammála.\nEf hún er gagnslaus vísindamönnum…hvernjum gagnast hún þá? Fyrir utan auðvitað öðrum vísindaspekingum.\n“Ef skoðun þín er verjanleg ætti ekki að þurfa tilvitnanir frá frægu fólki til þess, bara röksemdir. ”\nÞað er sem sagt ekki hægt að rökstyðja mál sitt með því að vísa til einhvers sem hafði mjög mikið vit á málinu. Feynman er ekki bara einhver frægur maður. Þú bregst við eins og að ég hafi vitnað í Madonnu eða einhvern álíka."
        },
        {
            "user": "Fimbulfamb",
            "user_id": "66764",
            "date": "2010-10-11 17:17:26",
            "id": "7253766",
            "reply_to_id": "7253759",
            "text": "Ég get varið mig með tilvitnunum líka.\nThere is no such thing as philosophy-free science; there is only science whose philosophical baggage is taken on board without examination.\n-Daniel Dennett\nhttp://en.wikipedia.org/wiki/Argument_from_authority"
        },
        {
            "user": "danobus",
            "user_id": "29705",
            "date": "2010-10-11 21:52:16",
            "id": "7253951",
            "reply_to_id": "7253766",
            "text": "gott hjá þér.\nÞað sem vísindamönnum finnst ekki vert að skoða…er mjög ósennilega mikilvægt"
        },
        {
            "user": "Fimbulfamb",
            "user_id": "66764",
            "date": "2010-10-11 22:03:11",
            "id": "7253968",
            "reply_to_id": "7253951",
            "text": "Ég er nú bara að benda þér á að tilvitnun í Feynman er ekki rökstuðningur. Það að Feynman hafi getað gengið til verks innan um samfélag vísindamanna sem virti ákveðnar reglur þýðir ekki að þær reglur hafi verið sjálfsagðar eða augljósar, sem er meiningin með tilvitnuninni í Dennett. Spurningar í þá veru eru enn til staðar, og ég kalla fagið sem snýst um að finna svör við þeim heimspeki: hugsun um hvernig er best að hugsa til að komast að sannleikanum. Þín fullyrðing að heimspeki sé gagnslaus þýðir annað hvort að við séum mjög ósammála eða þú hefur ekki velt fyrir þér þeim grundvöllum sem þú byggir hugsun þína á. Það að þú hafir virt að vettugi spurningarnar sem ég lagði fram og greinina sem þér var bent á gefur vísbendingu um svarið."
        },
        {
            "user": null,
            "user_id": null,
            "date": "2010-10-25 00:48:15",
            "id": "7260389",
            "reply_to_id": "7253728",
            "text": "Heyrðu, ég las ekkert af því sem að þú ert búinn að setja fram en í staðinn fann ég random quote til að henda í þig í staðinn."
        },
        {
            "user": "phi",
            "user_id": "21587",
            "date": "2010-10-11 22:50:49",
            "id": "7254000",
            "reply_to_id": "7253421",
            "text": "Afskaplega óheppileg nýorðasmíð hjá Vantrúarmönnum að nota gamalt og rótgróið íslenskt orð um fræðigrein yfir ruglaðan sérstrúarsöfnuð.\nHvað um það.  Áhugaverð er athugasemd þín um túlkanir guðfræðingar á vísindalegum kenningum, svo sem skammtafræðinni.  Það væri ágætis viðfangsefni fyrir vísindaspeking að rýna í, þar sem þeir fást gjarnan við að leiðrétta rangtúlkanir á vísindalegum niðurstöðum.\nFeynman hefur vitaskuld rétt fyrir sér að vísindamenn hafa sjaldnast gagn af vísindaspeki, þeir geta meira að segja stundað vísindalegar rannsóknir án þess að skilja muninn á kenningu og lögmáli.  En það þýðir alls ekki að skilningur á slíkum hlutum sé gagnlegur þegar koma á skipulagi á mannlega þekkingu.\nBætt við 11. október 2010 -  23:20\n/s/sé ekki gagnlegu"
        },
        {
            "user": "phi",
            "user_id": "21587",
            "date": "2010-10-09 21:15:15",
            "id": "7252815",
            "reply_to_id": "7252731",
            "text": "Sá viðbót þína við korkinn, þú sérð að Francis Bacon gerði eitthvað að viti fyrir vísindi.  Popper er 20. aldar heimspekingur og gerði svipað gagn, þ.e. henda reiður á þá\nþekkingu\nsem vísindamenn safna.  Mæli með því að þú kynnir þér hann og endurskoðir svo hugmyndir þínir."
        },
        {
            "user": "vitringur",
            "user_id": "37632",
            "date": "2010-10-05 21:04:32",
            "id": "7250480",
            "reply_to_id": "7248703",
            "text": "Stærðfræði er ekkert annað en heimspeki (rökfræði). Þekkingarfræði er ekkert annað en heimspeki. Tölfræði er heimspeki.\nÁn heimspekinnar hefðum við engin vísindi.\nFinnst þér siðfræði ómerkileg?"
        },
        {
            "user": "danobus",
            "user_id": "29705",
            "date": "2010-10-07 00:07:53",
            "id": "7251299",
            "reply_to_id": "7250480",
            "text": "Kannski ekki ómerkileg en í raun óþörf.\n“Án heimspekinnar hefðum við engin vísindi. ”\nÞetta er mjög djörf yfirlýsing sem er enganvegin hægt að rökstyðja nægilega vel. Svona eins og margar heimspekilega kenningar."
        },
        {
            "user": "vitringur",
            "user_id": "37632",
            "date": "2010-10-07 02:53:05",
            "id": "7251356",
            "reply_to_id": "7251299",
            "text": "Jú, ég get alveg rökstutt hana.\nHvað ætlar þú að rannsaka með hinni vísindalegu aðferð? Hvernig ætlaru að meta niðurstöðurnar?\nHin vísindalega aðferð er í raun ekkert annað en aðferð innan þekkingarfræði… sem er heimspeki.\nHvernig ætlaru að skilgreina hvað sé þekking og hvað ekki? Ef þú gerir það ekki þá væru vísindi algjörlega merkingarlaus og ekkert annað en handahófskenndar tilraunir sem enginn gæti túlkað."
        },
        {
            "user": "danobus",
            "user_id": "29705",
            "date": "2010-10-09 18:40:49",
            "id": "7252734",
            "reply_to_id": "7251356",
            "text": "Ég hef stundað vísindalegar rannsóknir, þið eru að gefa þekkningarfræði alltof mikið credit.\nMaður þarf ekki að skilgreina hvað þekking er, það er bara að innleiða eitthvað loðið hugtak og slík hugtök hafa ekkert að gera í heimi vísindanna.\nÞað vitnar enginn vísindamaður í einhverjar heimspekilegar kenningar þegar hann skrifar umfjöllun um niðurstöður úr rannsókn. Hann kannski segir sitt persónulega mat með til hliðsjónar annað útgefið efni um eitthvað fyrirbæri og varpar fram tölulegum niðurstöðum og kannski gefur einhver óvissumörk á þeim tölum með því að beita t.d. línulegum nágunum."
        },
        {
            "user": "vitringur",
            "user_id": "37632",
            "date": "2010-10-09 20:04:59",
            "id": "7252777",
            "reply_to_id": "7252734",
            "text": "Hvernig ætlaru að meta vísindalegu rannsóknirnar án þekkingarfræði?\nHvað er það sem gerir rannsóknirnar ‘vísindalegar’ en ekki bara eitthvað runk?"
        },
        {
            "user": "danobus",
            "user_id": "29705",
            "date": "2010-10-10 23:37:30",
            "id": "7253432",
            "reply_to_id": "7252777",
            "text": "Þú ert að pæla alltof mikið í þessu. Vísindaleg rannsókn er einfaldlega rannsókn sem snertir vísindi. Hún getur verið framkvæmd illa og þá er mannorð vísindamannsins í húfi, því vísindamenn elska fátt meira en að benda á villur kollega sinna. Svona vangaveltur hafa ekkert uppúr sér. Það getur vissulega verið áhugavert að vellta sér upp úr þeim, en samt munu þær ekki áorka neinu fyrir vísindamenn nema í augum heimspekinga. Góð staðfesting á þessu er einfaldlega að raunvísindanemar læra enga heimspeki, enga þekkingarfræði eða vísindaspeki. Afhverju, því það þjónar engum raunverulegum tilgangi."
        },
        {
            "user": "gamligrimmi",
            "user_id": "59934",
            "date": "2010-10-11 08:48:52",
            "id": "7253528",
            "reply_to_id": "7253432",
            "text": "Víst læra raunvísindanemar þekkingarfræði, þó þeir séu ekki í sérstökum þekkingarfræðitímum."
        },
        {
            "user": "danobus",
            "user_id": "29705",
            "date": "2010-10-11 16:07:08",
            "id": "7253719",
            "reply_to_id": "7253528",
            "text": "Er það já, fræddu mig endilega um það hvenær ég lærði þekkingarfræði í mínu raunvísindanámi. Því þegar ég les mér til um hana þá eru þarna pælingar sem eiga litla samsvörun við raunvísindi."
        },
        {
            "user": "gamligrimmi",
            "user_id": "59934",
            "date": "2010-10-11 16:32:57",
            "id": "7253737",
            "reply_to_id": "7253719",
            "text": "Til dæmis er í upphafi næstum allra grunnkúrsa í raungreinum kynning á hinni vísindalegu aðferð.\nBætt við 11. október 2010 -  16:34\nVísindi hafa verið smíðuð út frá heimspekilegum kenningum / þekkingafræði."
        },
        {
            "user": "danobus",
            "user_id": "29705",
            "date": "2010-10-11 16:41:12",
            "id": "7253743",
            "reply_to_id": "7253737",
            "text": "nei, það er enginn ein vísindaleg aðferð. Ég hef aldrei farið í kúrs sem kynnir hina vísindalegu aðferð.\nOg já : “Philosophy of science is about as useful to scientists as ornithology is to birds”\n-Feynman"
        },
        {
            "user": "Fimbulfamb",
            "user_id": "66764",
            "date": "2010-10-11 18:09:39",
            "id": "7253801",
            "reply_to_id": "7253743",
            "text": "Hún hefur verið kynnt mér ítrekað frá því í grunnskóla."
        },
        {
            "user": "danobus",
            "user_id": "29705",
            "date": "2010-10-11 21:48:04",
            "id": "7253948",
            "reply_to_id": "7253801",
            "text": "Þá er verið að eyða tímanum í vitleysu. Hver einasta undirgrein hverrar raungreinar býr yfir mismunandi tækjum og tólum til að staðfesta mælingar. Og hver eins og einasta hefur mismunandi protocol sem þarf að uppfylla."
        },
        {
            "user": "Fimbulfamb",
            "user_id": "66764",
            "date": "2010-10-11 22:06:19",
            "id": "7253971",
            "reply_to_id": "7253948",
            "text": "Hvernig er tímasóun að velta fyrir sér hvernig upplýsingaöflun er áreiðanleg?"
        },
        {
            "user": "gamligrimmi",
            "user_id": "59934",
            "date": "2010-10-11 20:08:54",
            "id": "7253865",
            "reply_to_id": "7253743",
            "text": "Ertu í alvörunni búinn að ljúka raungreinanámi í háskóla?\nhttp://is.wikipedia.org/wiki/V%C3%ADsindaleg_a%C3%B0fer%C3%B0\nhttp://en.wikipedia.org/wiki/Scientific_method\nBætt við 11. október 2010 -  20:09\nEða grunnskóla?"
        },
        {
            "user": "danobus",
            "user_id": "29705",
            "date": "2010-10-11 21:45:39",
            "id": "7253945",
            "reply_to_id": "7253865",
            "text": "Ég er ekki að ljúka því alveg strax en ég er í b.s námi í eðlisfræði. Ég hef líka starfað við eðlisfræðirannsóknir í sumarvinnu undir handleiðsu prófessors við HÍ og ætti því að vita eitt eða annað um lauslega túlkun vísindalegrar aðferðar sem var ekki mótuð af heimspekingum heldur tölfræðingum og fræðimönnum í hverri grein fyrir sig. Heimspekilega hugsjónin stendur utan þessarar myndar.\nAnnars nenni ég ekki að rökræða við einhvern sem hegðar sér á barnalegan og hrokafullan máta eins og þú með þessu ómálefnalega skoti þínu."
        },
        {
            "user": "Fimbulfamb",
            "user_id": "66764",
            "date": "2010-10-12 15:22:35",
            "id": "7254250",
            "reply_to_id": "7253945",
            "text": "…vísindalegrar aðferðar sem var ekki mótuð af heimspekingum heldur tölfræðingum og fræðimönnum í hverri grein fyrir sig.\nEf þróun vísindalegu aðferðarinnar er það sem flokkast undir heimspeki/vísindaspeki, hvað eru þessir menn þá ef ekki heimspekingar?"
        },
        {
            "user": "vitringur",
            "user_id": "37632",
            "date": "2010-10-11 16:13:30",
            "id": "7253723",
            "reply_to_id": "7253432",
            "text": "Nei, vísindaleg rannsókn er ekki eitthvað sem snertir ‘vísindi’\nHvað eru vísindi? Vísindi er ekki eitthvað ákveðið svið, vísindi eru aðferðafræði sem við beitum við rannsóknir. Hvað þarf til dæmis kenning að uppfylla til þess að geta talist vísindakenning? Það þarf að vera hægt að afsanna hana.\nÞað að krakkar í verkfræði og eðlisfræði læri ekki þekkingarfræði þýðir ekki að þekkingarfræði sé ekki nauðsynleg til þess að þessi svið hafi einhverja merkingu í fyrsta lagi.\nEins og ég sagði, hvað er það sem gerir rannsókn vísindalega en ekki eitthvað runk? Þegar vísindamenn benda á galla í rannsóknum annarra þá eru þeir einmitt að beita heimspeki."
        },
        {
            "user": "danobus",
            "user_id": "29705",
            "date": "2010-10-11 16:49:46",
            "id": "7253749",
            "reply_to_id": "7253723",
            "text": "Mig langar líka að senda þér þessa góðu tilvitnun: “Philosophy of science is about as useful to scientists as ornithology is to birds” -Feynman\nÞað þarf ekki að skilgreina þessi hugtök svo þau séu ekki bara “runk”. Ekki frekar en að þú þurfir heimspeking til að útskýra hvað vinátta er, svo fólk eignist vini en ekki bara eitthvað runk.\nÞað gluggar ekki einhver í heimspeki bók og segir, heyrðu heyrðu þú ert ekki að stunda vísindalega rannsókn heldur bara eitthvað runk.\nHeimurinn er bara ekki svona einfaldur."
        },
        {
            "user": "vitringur",
            "user_id": "37632",
            "date": "2010-10-11 18:00:40",
            "id": "7253797",
            "reply_to_id": "7253749",
            "text": "Philosophy of science is about as useful to scientists as ornithology is to birds\nSem sagt, hún er nauðsynleg til þess að vita hver er í raun og veru vísindamaður og hver ekki. Hún hjálpar okkur að átta okkur á því hverju við eigum að taka mark á og hvaða þekkingu við getum öðlast.\nHvernig ætlaru að greina á milli vísindamanns og kuklara?\nVissulega geta menn eignast vini og átt vini alla ævi án þess að velta vináttu sérstaklega fyrir sér. En ef maður veltir vináttunni fyrir sér þá á maður kannski betra með að átta sig á því hverjir eru í raun og veru vinir manns og hverjir ekki.\nEr til dæmis til eitthvað sem heitir vinur? Hvað er vinur? Hvar dreguru mörkin á milli vins og félaga? Í rauninni er ekki til neitt sem heitir vinur heldur einungis tvær manneskjur sem eiga ákveðin samskipti um ákveðinn tíma."
        },
        {
            "user": "hlolli",
            "user_id": "31026",
            "date": "2010-10-11 23:10:21",
            "id": "7254013",
            "reply_to_id": "7253749",
            "text": "Spurning hvort það sé hægt að túlka þetta öðruvísi þar sem hann segir Philosophy of science en ekki philosophy in science. Kemur mjög á óvart að svona ágætur kall myndi segja svona lagað."
        },
        {
            "user": "vitringur",
            "user_id": "37632",
            "date": "2010-10-13 09:02:58",
            "id": "7254643",
            "reply_to_id": "7254013",
            "text": "Sýnir okkur bara að við eigum ekki að taka endalaust mark á kláru fólki… það getur verið óttalegir kjánar oft á tíðum."
        },
        {
            "user": "hlolli",
            "user_id": "31026",
            "date": "2010-10-13 15:20:03",
            "id": "7254821",
            "reply_to_id": "7254643",
            "text": "Hann er nú ekki eini. Einn ónefndur spekingur ætlaði nú að fórna sér fyrir hest :)"
        },
        {
            "user": "vitringur",
            "user_id": "37632",
            "date": "2010-10-13 22:16:30",
            "id": "7255106",
            "reply_to_id": "7254821",
            "text": "My kingdom for a horse?"
        },
        {
            "user": "hlolli",
            "user_id": "31026",
            "date": "2010-10-13 22:35:09",
            "id": "7255124",
            "reply_to_id": "7255106",
            "text": "Fórna sér er kanski ekki rétta orðið, en það var hann Nietzsche sem ætlaði að bjarga hesti sem var verið að svipa með því að stökka á hann og grípa utanum hann."
        },
        {
            "user": null,
            "user_id": null,
            "date": "2010-10-25 00:46:41",
            "id": "7260388",
            "reply_to_id": "7248703",
            "text": "Þú ert mjög fordómafullt  fífl, efast um að þú hafir lesið mikla heimspeki."
        },
        {
            "user": "HoddiDarko",
            "user_id": "54813",
            "date": "2010-10-28 15:01:53",
            "id": "7262283",
            "reply_to_id": "7248703",
            "text": "Hvaðan kemur Francis Bacon inní þetta?"
        },
        {
            "user": "Fimbulfamb",
            "user_id": "66764",
            "date": "2010-10-28 20:22:41",
            "id": "7262518",
            "reply_to_id": "7262283",
            "text": "Hann var einn af upphafsmönnum meðvitaðrar vísindalegrar rannsóknar eins og hún þekkist í dag. “Vísindalega aðferðin” var að einhverju leiti sett fram og gerð fræg af honum."
        },
        {
            "user": "HoddiDarko",
            "user_id": "54813",
            "date": "2010-10-28 20:36:16",
            "id": "7262531",
            "reply_to_id": "7262518",
            "text": "Ah, þekki bara annann Francis Bacon."
        },
        {
            "user": "Kreoli",
            "user_id": "22696",
            "date": "2010-11-18 17:04:35",
            "id": "7273032",
            "reply_to_id": "7248703",
            "text": "Þú veist greinilega EKKERT um vísindasögu."
        }
    ]
}
{
    "forum_title": "Stjórnmál",
    "user": "icebird",
    "user_id": "5087",
    "date": "2001-04-18 16:59:50",
    "title": "Sannfæringamáttur fjölmiðla",
    "text": "Nú nýverið lauk hjá Verzlunarskólanum útvarpi því sem það sendir út á hverju ári en sent var út á tíðninni 89,3 eins og svo oft áður.\nÍ útvarpinu hafði ég nokkra þætti og tók ég þar meðal annars í viðtal Sigurð Kára Kristjánsson formann SUS, Sverri Hermannsson stórmógúl, Þórunni Sveinbjarnardóttur frá Samfylkingu og svo að lokum Jón Vigfússon formann hins ógæfulega félags íslenskra þjóðernissinna.\nMættust þar í þætti þau Þórunn og Jón og þrösuðu um hin og þessi mál þó svo að vísu kæmust þau ekki langt frá innflytjendamálum.\nSást vel á málflutningi Jóns að ekki var þar á ferð maður sem gat staðið að baki skoðunum sínum, því hvorki gat hann svarað þeim skotum/punktum sem komu frá mér né Þórunni Sveinbjarnardóttur.\nVið höfum hingaðtil séð það að meðlimir þessa félags hafa ekki verið að láta ljós sitt skína á vettvangi fjölmiðla svosem í málinu á Skjá einum, fréttum á stöð tvo, Silfri Egils né á hvaða vettvangi öðrum sem þeir hafa komið fram.\nReyndar er það svo að á umræðuvef striksins um pólitík birtist grein eftir notanda sem kallar sig druggy og hefur hingaðtil ekki talist vera með gæfulegar skoðanir en þar segir hann meðal annars:\n“Reyndar er ég búinn að missa alla trú á FÍÞ eftir lélegt viðtal við Jón formann á Fm 89,3 þar sem hann gat engu svarað.”\nHér er verið að vitna í hinn littla viðtalsþátt sem ég hafði og bendir þetta komment til þess að hér hafi í það minnsta einn af fyrrum fylgismönnum þeirra sveigt frá þeim.\nGildir ekki bara það sama um aðra staði þar sem þeir hafa komið fram? Eru þeir ekki búnir að klára sig sjálfir?",
    "url": "https://www.hugi.is/stjornmal/greinar/23488/sannfaeringamattur-fjolmidla/",
    "url_id": "23488",
    "id": "154274",
    "replies": [
        {
            "user": "Refur98",
            "user_id": "4412",
            "date": "2001-04-18 23:06:26",
            "id": "154275",
            "reply_to_id": "154274",
            "text": "Ég vona að þetta félag þeirra fari að lognast út af bráðlega því þeir hafa aldrei sagt neitt af viti síðan þeir byrjuðu.  Annars er nú nóg af vitlausu fólki til sem heldur þeim gangandi.  Bæði þetta viðtal við Jón og DV-viðtalið við Hlyn Vigfússon og grey Silfur Egils strákinn hefði átt að fæla ansi marga frá FÍÞ en það virðist því miður ekki vera svo.  Nema þeir séu að ljúga til um félagafjöldann…\nrefu"
        },
        {
            "user": "ritter",
            "user_id": "7998",
            "date": "2001-04-20 21:54:24",
            "id": "154276",
            "reply_to_id": "154274",
            "text": "Já, það er satt.  Þeir hafa ekki beint verið að skora hjá þessu félagi og sem betur fer segi ég nú bara."
        },
        {
            "user": "china",
            "user_id": "8023",
            "date": "2001-04-25 14:13:30",
            "id": "154277",
            "reply_to_id": "154276",
            "text": "eina ástæðan fyrir að þeir eru svona mikið í umræðunni er sú að allir eru að tala um þá.\nþeir eru allstaðar, engin stjórnmálaflokkur(ef stjórnmálaflokk má kalla)hefur fengið jafn mikla umræðu bæði meðal fjölmiðla og almennings.\nþeir eru aðallega afurð æsifrétta-mennsku Dv & stöðvar 2.\nsjálfum finnst mér algjör tímasóun að tala um og hvað þá  við þetta fólk.\nþannig að ég held ef við látum þessi grei bara í friði, þá lognist þessi máttlausa umræða þeirra út af."
        },
        {
            "user": null,
            "user_id": null,
            "date": "2001-04-21 21:18:43",
            "id": "154278",
            "reply_to_id": "154274",
            "text": "Ég er tilbúinn í borgarastyrjöld en þið?"
        }
    ]
}
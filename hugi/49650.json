{
    "forum_title": "Deiglan",
    "user": null,
    "user_id": null,
    "date": "2001-11-04 21:56:39",
    "title": "Hvað gerðist í raun ??",
    "text": "Ég hef verið að fylgjast með fréttum síðan turnarnir tveir hrundu á world trade center, og það sem vekur athygli mína er að það er ekkert talað um og velt fyrir sér ástæðuni sem osama bin laden á að hafa fyrir að skipuleggja slíka árás.\nég rakst á síðu.\nhttp://www.whatreallyhappened.com/\nsem fjallar um þetta mál. hún virkar stundum og stundum ekki. hver sem ástæðan er fyrir því. en þar kemur fram vangaveltur um að þessu hafi verið komið yfir á talebana, t.d komið með rök eins og að öryggismyndavélar í flugstöðinni sýna bara einn mann sem er með asískt útlit og er um borð í vélinni.\nSvo vekur það líka upp stórt spurningarmerki að þessar miltisbrands sendigar eru taldar koma frá bandarískum öfgamönnum, gæti ekki alveg eins verið að þessir sömu öfgamenn hafi skipulagt flugránin. og notað fölsuð skilríki og breitt nöfnunm í nöfn líka Afgönskum nöfnum.,\nþar er líka talað um á þessari síðu, að raunveruleg ástæða árásana er sú að bandaríkjamenn hafa verið að kynda undir óeyrðir í heiminum. t.d með að gefa talibönum vopn á sínum tíma. en hættu því svo skyndilega. og þá að ástæðan sé margþættari en sú að einhverj brjálæðingur sem kallar sig osama bin laden og á fult af peningum og leiðist óskaplega , og að hann hafi ekkert annað að gera en skipuleggja hriðjuverk allan daginn.\nsvo ég held að hver hugsandi maður spyrji sig. hver er ástæðan fyrir því að einhver geri svona. það hlítur að vera orsök og afleiðing að öllu. og það er en meira athyglisvert að það er eingin umfjöllum um þessa hlið málsins. svo í raun fer maður lika að spyrja sig, eru fréttirnar sem við fáum séu ritskoðaðar og breitt svo raunverulegur sannleikur komi ekki í ljós.\nÍ heimstyrjöldunum tveim þá var þetta þekkt áróðursaðferð. að senda úr falskar fréttir og þar með vinna stuðning á fölskum forsendum, og eða draga úr baráttuþreki andstæðingsins.\nEr eitthvað svipað í gangi î dag ?",
    "url": "https://www.hugi.is/deiglan/greinar/49650/hvad-gerdist-i-raun/",
    "url_id": "49650",
    "id": "325249",
    "replies": [
        {
            "user": "greatness",
            "user_id": "13144",
            "date": "2001-11-05 02:56:36",
            "id": "325250",
            "reply_to_id": "325249",
            "text": "Osama Bin Laden hefur það sem hann telur ástæður fyrir því að ráðast á Bandaríkin. Í allt að 900 ár hafa vestrænar þjóðir annaðhvort ráðist á, arðrænt eða gert það ljóst að þeir séu yfirburða yfir þjóðir Islams. Þetta myndar undirliggjandi gremju sem Osama hefur ákveðið að bendla við Bandaríkin, hvort sem það sé rétt eður ei. Það getur vel verið að Osama sé líka að þessu að hluta til vegna þess að hann er nýlega búinn að berjast gegn öðru af tveim stærstu heimsveldissinna þjóðum síðustu aldar, hvers vegna ekki að berjast gegn Bandaríkjunum. Hann telur líklegast að herstöð Bandaríkjamanna í Saudi Arabíu eftir að Bandaríkjamenn höfðu liðsinnt honum við að hrekkja Sovétmenn frá Afghanistan hafi verið það sama og herseta Sovétmanna í Afghanistan. Svo má ekki gleyma því að helsta ástæða þess að Ísraelsríki er enn við lýði er vegna Bandaríkjamanna. Þetta ríki hefur ætíð verið erfitt fyrir Múslimska heiminn að viðurkenna. Osama hefur að vísu ekki amast mikið út í það síðan hann kom fram á sjónarsviðið en það er samt auðvelt fyrir hann að nota það þegar honum hentar til þess að hvetja fleiri stuðningsmenn til að taka þátt í stríðinu.\nAuðvitað er reynt að ritskoða fjölmiðla. Það gengur að vísu ekki alltaf upp og er því þörf á fleiri sterkum fjölmiðlum sem eiga ekki uppruna sinn í Bandaríkjunum né í eigu Bandaríkjamanna. Ég er mjög ánægður með þessa Arabísku sjónvarpsstöð þar sem henni er vonandi ekki stjórnað af einum hagsmunaaðila gagnvart öðrum. Ef svo skyldi vera að hún er það þá myndar hún altént eitthvað mótvægi við vestræna fjölmiðla sem verður að vera til staðar."
        },
        {
            "user": "Moose",
            "user_id": "4615",
            "date": "2001-11-05 02:57:58",
            "id": "325251",
            "reply_to_id": "325249",
            "text": "reynar er buid ad covera a CNN af hverju their gerdu thetta…t.d. US i Iraq o.s.frv"
        },
        {
            "user": "greatness",
            "user_id": "13144",
            "date": "2001-11-05 03:07:49",
            "id": "325252",
            "reply_to_id": "325249",
            "text": "Osama Bin Laden hefur það sem hann telur ástæður fyrir því að ráðast á Bandaríkin. Í allt að 900 ár hafa vestrænar þjóðir annaðhvort ráðist á, arðrænt eða gert það ljóst að þeir séu yfirburða yfir þjóðir Islams. Þetta myndar undirliggjandi gremju sem Osama hefur ákveðið að bendla við Bandaríkin, hvort sem það sé rétt eður ei. Það getur vel verið að Osama sé líka að þessu að hluta til vegna þess að hann er nýlega búinn að berjast gegn öðru af tveim stærstu heimsveldissinna þjóðum síðustu aldar, hvers vegna ekki að berjast gegn Bandaríkjunum. Hann telur líklegast að herstöð Bandaríkjamanna í Saudi Arabíu eftir að Bandaríkjamenn höfðu liðsinnt honum við að hrekkja Sovétmenn frá Afghanistan hafi verið það sama og herseta Sovétmanna í Afghanistan. Svo má ekki gleyma því að helsta ástæða þess að Ísraelsríki er enn við lýði er vegna Bandaríkjamanna. Þetta ríki hefur ætíð verið erfitt fyrir Múslimska heiminn að viðurkenna. Osama hefur að vísu ekki amast mikið út í það síðan hann kom fram á sjónarsviðið en það er samt auðvelt fyrir hann að nota það þegar honum hentar til þess að hvetja fleiri stuðningsmenn til að taka þátt í stríðinu.\nAuðvitað er reynt að ritskoða fjölmiðla. Það gengur að vísu ekki alltaf upp og er því þörf á fleiri sterkum fjölmiðlum sem eiga ekki uppruna sinn í Bandaríkjunum né í eigu Bandaríkjamanna. Ég er mjög ánægður með þessa Arabísku sjónvarpsstöð þar sem henni er vonandi ekki stjórnað af einum hagsmunaaðila gagnvart öðrum. Ef svo skyldi vera að hún er það þá myndar hún altént eitthvað mótvægi við vestræna fjölmiðla sem verður að vera til staðar.\nVarðandi þessar öryggismyndavélar skaltu vara þig á því að treysta þeim um of. Það hafa verið margar falsaðar myndir í gangi og margar hverjar ótrúlega vel heppnaðar en samt sem áður falsaðar.\nÞað sem verður að leiðrétta hjá þér er að það var í fyrstu ekki verið að koma þessu yfir á Talibana, heldur á Osama Bin Laden. Bandaríkjamenn hafa hinsvegar einsett sér það að knésetja stjórn Talibana fyrir að vilja ekki láta af hendi Bin Laden.\nSvo er náttúrulega annar þáttur í þessari spurningu varðandi hvort það sé verið að koma þessu á Bin Laden sem ég tel að þú hafir verið að ýja frekar að. Hvort að það hafi verið að koma þessu á þá til þess að kynda undir óeirðir í heiminum. Ég tel að það sé síst í þágu Bandaríkjanna á þessum tímapunkti að koma á stríðsástand í heiminum, hvað þá með þessari aðferð. Í seinni heimsstyrjöldinni hafa margir velt vöngum yfir því hvort að Roosevelt hafi vitað af Pearl Harbour en látið við sitja til þess að koma Bandaríkjunum í stríðið. Sú skoðun er í besta falli um umdeilanleg en mun líklegri en að Bandaríkjamenn séu að kynda undir óeirðir í heiminum núna. Það er engin heimsstyrjöld í gangi núna og greiðabankinn sem Bandaríkjamenn þurfa að opna til þess að þetta stríð geti haldið áfram er of stór til þess að þeir séu að koma stríðinu viljandi af stað. Við megum ekki gleyma því að, að minnsta kosti tvö ríki í múslimska heiminum ráða yfir kjarnorkuvopnum og það þarf ekki mikið til þess að stjórn þessara ríkja breytast og hugsanlega öfgasinnaðir múslimar ráði yfir skotlyklunum. Það væri alls ekki í þágu Bandaríkjanna. Að hafa tvö köld stríð í gangi í einu væri heldur ekki í þágu Bandaríkjanna og það myndi hugsanlega gerast ef múslimski heimurinn sameinast gagnvart Bandaríkjunum. kalt stríð getur verið í aðsigi milli Bandaríkjanna og Kína, en það veltur náttúrulega á nýrri stjórn í Kína.\nÉg get ekki séð neitt sem Bandaríkjamenn hafa að græða af því að koma af stað óeirðum í þessum heimshluta. Ef það er eitthvað hljóta gallarnir að vega út kostina.\nVonandi svara þetta þér\nkveðja greatness :)"
        },
        {
            "user": "Kristbjorn",
            "user_id": "11677",
            "date": "2001-11-05 10:00:56",
            "id": "325253",
            "reply_to_id": "325252",
            "text": "Það sem GunniS er að benda á eru ýmsir hlutir sem ekki passa í þessu máli öllu saman, en pressan hefur ekki haldið á lofti.\nÞað var flugfreyja sem hringdi úr einni vélinni og gaf upp sætinúmer flugræningjanna.  Þau númer passa engan við þau nöfn sem FBI/CIA gaf upp og farþegalista vélanna.\nÞað er staðfest að flest þessi 19 nöfn sem FBI/CIA gaf upp voru fölsuð.  Einhverjir löngu látnir, og aðrir birtust ljóslifandi eftir árásina.\nÞað eina sem er vitað um þessa flugræningja er að við vitum ekki hverjir þeir voru, og þeir skildu mjög klaufalega eftir “flughandbækur á arabísku”.\nÞað er vitað að CIA keypti upp réttinn að öllum gervihnattamyndum af Afganistan um það leyti sem árásirnar byrjuðu.  Ekki af því að þeim vantaði betri myndir, heldur eingöngu til að geta stjórnað öllum fréttaflutningi af gangi árásanna.\nÞað er líka vitað að Bandaríkin hafa lengi haft horn í síðu Talíbana stjórnarinnar.  Olían í Kaspíahafinu lokkar, og beinasta leiðin til að koma henni á skip er í gegnum Afganistan.  Á whatreallyhappened.com er vísað til þess að Bandaríkin hafi þegar í vor verið byrjuð að ræða mögulega innrás í Afganistan í október í ár.\nÞað er margt skrýtið í gangi í heimsmálunum.  Bandarískar fréttastofur hafa verið mjög duglegar að láta ritstýra sér, og hafa umyrðalaust samþykkt öll tilmæli að ofan.  Það verður fróðlegt að sjá hver útkoman úr öllu þessu verður.\nKristbjörn"
        },
        {
            "user": "greatness",
            "user_id": "13144",
            "date": "2001-11-05 10:53:51",
            "id": "325254",
            "reply_to_id": "325253",
            "text": "Eins og ég skrifaði í fyrra svari mínu þá tel ég að Bandaríkjamenn hafa ekkert að græða af innrás inn í Afghanistan. Það er bara ekki hægt að haga því þannig að Bandaríkjamenn lendi svo vel ofan á að þeir geti hagað öllum sínum málum eins og þeir vilja eftir að stríðið er búið.\nEf svo skyldi vera að Bandaríkjamenn stóðu, hvað þá bandaríkjastjórn hafi staðið að baki árásinni á turnanna tvo þá er hægt að nota aðeins hógværari aðferð til að kynda undir stríðástand. Þegar Víetnamstríði hófst notuðu þeir vafasama næturárás á tunduspilli í tomkin flóa til að senda fleiri hermenn til Víetnams. Þar var kalt stríð í gangi og þar sem Bandaríkjamenn höfðu þegar misst Kína og hluta af kóreu þá varð að reyna að gera Víetnam Kapítalískt. Þessi þættir eru ekki til staðar í dag.\nÞað er í lagi að benda á staðreyndarvillur í máli Bandarískra fréttamiðla og getur vel verið að eitthvað sé til í því. Það sem ég tel hinsvegar að þær bendi frekar til sé að þær séu að bendla Afghanistan og hugsanlega Bin Laden ranglega við árásirnar vegna þess að þeim vantar hreinlega einhvern blóraböggul. Við höfum enn ekki fengið að sjá þessar svokölluðu sönnunargögn og allir þeir þjóðarleiðtogar sem hafa komið fram til að styða árásirnar hafa of mikið að græða til að mótmæla þeim.\nÞað má vel vera að Osama Bin Laden hafi ekki komið nálægt þessu. Ég tel að við munum aldrei fá neinar beinharðar sannanir fyrir því að hann gerði það. Allar sannanir hljóta að vera óbeinar og því alls ekki nóg til þess að sanna sekt nema kannski í Bandarískum rétti með kviðdómi. Hann mun þó líklegast aldrei sjá þann rétt.\nAuðvitað vilja Bandaríkjamenn tryggja það að þeir geti ritstýrt fréttamiðlum. Ég vissi það reyndar ekki að CNN hefði tekist að tryggja sér allar gerhnattamyndir frá AFghanistan en það kemur mér hreinlega ekki á óvart.\nBandaríkjamenn ákváðu að bendla Bin Laden við árásirnar en ekki til þess að kyna undir óeirðir í heiminum, heldur til þess að nota fyrirfram þekktan en grunaðan hryðjuverkamann sem blóraböggul. Þetta er eitthvað sem hefur viðgengist í Bandaríkjunum í mörg ár og fleiri löndum.\nLærðu Bandaríkjamenn ekki nægilega mikið af Víetnam?"
        },
        {
            "user": "Kristbjorn",
            "user_id": "11677",
            "date": "2001-11-05 12:53:11",
            "id": "325255",
            "reply_to_id": "325254",
            "text": "Það var ekki CNN sem keypti upp þessar myndir, heldur Pentagon.  Ég held ég hafi skrifað CIA í fyrri pósti, en það rétta er víst að varnarmálaráðuneytið keypti ´réttinn á öllum myndum sem koma úr eina alvöru myndatökuhnettinum sem ekki er háður ríkisstjórnum.\nSjá frétt:\nhttp://www.guardian.co.uk/waronterror/story/0,1361,575594,00.html\nCNN sýnir hins vegar nákvæmlega það sem stjórnvöld í Bandaríkjunum vilja að þeir sýni.\nKristbjörn"
        },
        {
            "user": "greatness",
            "user_id": "13144",
            "date": "2001-11-05 13:48:00",
            "id": "325256",
            "reply_to_id": "325255",
            "text": "Eins og áður þá er ég ekki hissa á því. Þeir telja það náttúrulega varða sína hagsmuni sérstaklega hvað fréttamenn skýra og skýra ekki fram. Samt sem áður þá skýrir það ekki hvers vegna í ósköpunum Bandaríkjamenn ættu að vilja stofna til þessara átaka í byrjun með því að fljúga tveimur flugvélum á turnanna tvo. Það er bara of fjarstæðukennt. Hugsanlega Bandarískir ofstækismenn, það má aldrei afneita þeim möguleika algjörlega en ekki stjórn Bandaríkjanna.\nÞetta vekur náttúrulega aðra umræðu upp hvort að það eigi að viðgangast að ríkisstjórn hafi svona tangarhald á fjölmiðlum eins og Pentagon virðist hafa á Cnn. Það þekktist við Víetnam styrjöldina að hermenn frömdu hroðaleg voðaverk sem reynt var að fela fyrir fréttamönnum en margt af því eins og fjöldamorð við einn bæ á konum, börnum og gamalmennum var skýrt frá í fjölmiðlum. Þetta hlýtur að vera eitt af því sem Bandaríkjastjórn vilja koma í veg fyrir. Svo er það náttúrulega sú staðreynd að algjörlega frjáls fjölmiðill sem væri með sömu fjármuni og tæki og Cnn gætu hæglega virkað í þágu Talibana.\nÞetta tel ég vera meginástæður þess að Pentagon keypti allar gervihnattasendingar frá Afghanistan."
        },
        {
            "user": "azrael72",
            "user_id": "12295",
            "date": "2001-11-05 14:26:35",
            "id": "325257",
            "reply_to_id": "325256",
            "text": "Eru menn nú búnir að vera að velta sér uppúr kenningum samsærissmiða vestanhafs.  Whatreallyhappened.com er ekki mjög merkilegur fréttamiðill, og þó að getgátur um orsakir heimsatburða eigi rétt á sér er rétt að taka hinum langþreyttu alheimssamsæriskenningum með fyrirvara.  Lesiði þá allavega Noam Chomsky ef þið viljið kynna ykkur málstað þeirra sem saka bandaríkin um heimsyfirráðastefnu með öllum ráðum.\nÞað er fjarstæðukennt að bandaríkastjórn hafi staðið á bakvið árásirnar 11. sept, og að sama skapi er barnalegt að halda því fram að bandarískir öfgamenn myndu ráðast á world trade center.  Ef bandarískir öfgamenn ætluðu að framkvæma hryðjuverk, líkt og í Oklahoma City, þá yrði skotmarkið eðli málstaðarins samkvæmt eitthvað tengt alríkisstjórninni (federal govt.) eða löggæslustofnunum hennar (ATF, FBI, DEA, FEMA, etc), en ekki á andlit bandaríkjanna á heimsvettvangi.  Auk þess má geta að bandarískir öfgamenn hafa átt undir högg að sækja frá því að árasin í Oklahoma city var gerð vegna stóraukinnar rannsóknarvinnu FBI þar sem mörg slík samtök hafa verið upprætt.\nSíðan er nú augljóst hvers vegna banddaríkin keyptu allar gervihnattamyndir á einkamarkaði af afghanistan.  Ef eitthvað land hyggur á hernað þá er nauðsynlegt að gera það sem mögulegt er til að tryggja að andstæðingurinn fái ekki upplysingar um hreyfingar herliðs.  Því var einfaldast að kaupa upp þessi ´imaging rights´ og koma því í veg fyrir að bandarískar og breskar sérsveitir, sem hafa verið í afghanistan frá fyrstu vikum eftir árásirnar 11. sept, séu ekki í óþarfa hættu.\nHins vegar er alveg rétt að það eru margar ástæður fyrir ára´sunum 11. sept, en mér þykja vestrænir fjölmiðlar hafa fjallað um þær upp að vissu marki.  Auðvitað er helsti gallinn að fréttir í sjónvarpi eru í eðli sínu stuttar og ná ekki að kafa ofann í kjölinn á efninu, og því er það skylda okkar sem fréttaneytenda að leita okkar frekari upplýsinga. Í því sambandi eru til mörg góð dagblöð víða um heim og svo ágætis fréttatímarit (td Economist) sem geta skýrt forsögu málsins betur.\nBesta ráðið er að hugsa þetta eins og sakamálasögu, og reyna að sjá fyrir sér hverjir hafa tilefni til verkanna.  Þá má oft sjá hvað liggur að baki, og það er gæfuríkara en að búa til ótraustar spilaborgir samsæriskenninga, sem standast ekki nánari skoðun.\nave atque vale!"
        },
        {
            "user": "Nuff",
            "user_id": "365",
            "date": "2001-11-05 21:36:25",
            "id": "325258",
            "reply_to_id": "325255",
            "text": "Voðalega ertu glær. AUÐVITAÐ kaupir CIA(BNA) þessar myndir, svo andstæðingurinn geti ekki keypt þær. Og nýtt sér þær í eigin þágu.\nÞú gætir ekkert lesið úr þessum myndum, þótt þú sæir þær. En það geta þeir sem hafa kunnáttu til þess, hjá báðum aðilum, þ.e.a.s. BNA og Afghönum.\nÞetta er svo augljóst að ekki þarf að hneykslast yfir því."
        },
        {
            "user": "ArabStrap",
            "user_id": "1396",
            "date": "2001-11-05 16:53:52",
            "id": "325259",
            "reply_to_id": "325254",
            "text": "“Eins og ég skrifaði í fyrra svari mínu þá tel ég að Bandaríkjamenn hafa ekkert að græða af innrás inn í Afghanistan”.\nTja eitthvað var ég nú að lesa á AntiWar.com að BNA hefði nú eitthvað verið að pæla í að smíða olíuleiðslu gegnum Afganistan en Talibanar vildu það ekki. BNA hefði grætt andskoti mikinn pening á því =)\nHinsvegar ef tekst að koma Talibönum á kné þá opnast líklegast aftur sá möguleiki fyrir BNA að smíða þessa leiðslu…\nPS. Þar sem útlandalinkurinn er dauður þá get ég ekki póstað linkinn á greinina… en þið finnið þetta á AntiWar.com ef þið leitið =)"
        },
        {
            "user": "greatness",
            "user_id": "13144",
            "date": "2001-11-05 21:56:56",
            "id": "325260",
            "reply_to_id": "325259",
            "text": "Og enn og aftur þá tel ég að Bandaríkjamenn hafi ekkert að græða að því að hvetja til stríðsástands á þessu landsvæði. Völdin við ríkisstjórnir í þeim löndum sem mynda múslimska heiminn eru ekki allar styrkar stoðir. Það þarf bara ekki mikið til þess að fá einhvern heitttrúaðan múslima til þess að myrða forseta eða þingmann. Breyturnar eru of ofstækar og óstöðugar að endanlega niðurstaða er ekki marktæk nema þegar hún er orðin að veruleika. ÉG vildi gjarnan hitta þann sérfræðing innan Bandaríkjastjórnar sem stakk upp á því að hvetja til stríðsástands í þessum heimshluta.\nAuðvitað gætu Bandaríkjamenn endað sem algjörir sigurverar. Það er að þeir nái að hrekja í burtu hryðjuverkamennina og komi stjórnvöldum þannig í haginn að þau láti Bandaríkjamenn stjórna þeim til heils hugar. Það þarf hinsvegar mikla heppni til þess að það gerist."
        },
        {
            "user": null,
            "user_id": null,
            "date": "2001-11-06 07:13:25",
            "id": "325261",
            "reply_to_id": "325260",
            "text": "Voru rússar ekki þarna í 10 ár í stríði og unnu ekki, maður spyr sig, afhverju fóru rússar þarna inn og fórnuðu lífi hermanna þar. ætli það tengist kannski olíu ?"
        },
        {
            "user": "sibui",
            "user_id": "14759",
            "date": "2001-11-06 20:05:22",
            "id": "325262",
            "reply_to_id": "325260",
            "text": "Mig langar bara til að benda á fróðlegan þátt um Islam í sjónv Þar kemur fram að í raun voru það muslimar sem voru með yfirgang og hernað alt fram á 15 öld og voru komnir að vinarborg þegar þeir voru stöðvaðir og í öllu þessu gæti ástæðan verið að þetta er gottt tilefni til að hægja á þjóðernissinnuðum muslimum. Og sekir eða saklausir talibanar er ekki fletum sem sáu þáttin undir blæjunni sama þá að skift sé um stjórn þarna"
        },
        {
            "user": "birri",
            "user_id": "3564",
            "date": "2001-11-08 00:14:45",
            "id": "325263",
            "reply_to_id": "325249",
            "text": "Er ekki áróðurstríðið sem hefur staðið yfir frá því að árásirnar hófust, náð tökum á ykkur.\nÞað er mjög ljóst að það voru islamtrúar menn sem rændu og flugu vélunum á WTC, menn eru að agnúast út af mannfalli óbreyttra borgara í Afganistan, en hvað dóu margir í New York.\nÁ bara láta valta yfir sig. Osama Bin Laden hefur lýst því yfir að hann vilji útrýma vestrænni menningu. Ætti því ekki að stoppan hann, ekki langar mig að búa í tjaldi og meiga ekki raka mig, og allt kvenfólk í kringum mig megi láta sjá í pínu hold, hvað þá brjóstaskoru.\nÞað þarf að svara fyrir sig. Og það er víst ekki hægt en á þennan veg.\n………"
        }
    ]
}
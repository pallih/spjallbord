{
    "forum_title": "Forritun",
    "user": "Odie",
    "user_id": "2324",
    "date": "2002-08-18 22:41:13",
    "title": "Stéttarfélag tölvunarfræðinga",
    "text": "Þar sem þó nokkur umræða hefur verið um málefni\nstéttarfélagsins og lögverndunar fannst mér rétt\nkoma smá upplýsingum um hvort tveggja til skila.\nStéttarfélag tölvunarfræðinga er:\nVarnarþing tölvunarfræðinga í deilumálum\nMálsvari tölvunarfræðinga í atvinnumálum\nSamstarfsvettvangur tölvunarfræðinga í kjaramálum\nFélagið hóf starfsemi 11 nóvember 2000 eftir undirskrift um samstarfssamning við stéttarfélag verkfræðinga. Félögin reka sameiginlega skrifstofu sem hefur einn fastráðinn starfsmann og sér hann um daglegan rekstur félagsins, rekstur sjóða, aðstoð við félagsmenn ofl. Skrifstofa félagsins er opin frá 9:00 til 17:00.\nFélagsmenn fá ókeypis lögfræðiaðstoð vegna ágreiningsmála við vinnuveitanda og 25% afslátt hjá lögfræðingum ST vegna persónulegra mála.\nFélagsmönnum stendur til boða þáttaka í samningi um orlofsferðir innan- og utanlands, aðstoð félagsins og aðgangur að gögnum þess vegna launamála, aðstoð við ráðningu og ráðningasamninga og þáttaka í námskeiðum sem haldin eru í samráði við önnur stéttarfélög háskólamanna.\nStéttarfélagið rekur orlofssjóð fyrir félagsmenn sína og leigir út orlofshús og íbúðir í samvinnu með SV, greiður aðgangur hefur verið að orlofsshúsum og hafa allir fengið bústað sem hafa sótt um.\nFélagsmenn ST geta greitt í sjúkrasjóð SV og fengið þar full réttindi. Sjúkrasjóður SV er mjög sterkur sjóður og gefur góðar sjúkratryggingar.\nSamkvæmt lögum félagsins geta þeir einir orðið félagsmenn, sem lokið hafa viðurkenndu Háskólaprófi í Tölvunarfræði við íslenskan háskóla eða sambærilegu námi erlendis.\nÁrgjald félagsins er kr. 14.400 og greiðist í tvennu lagi eða mánaðarlega hjá vinnuveitanda. Hægt er að sækja um í ST með því að senda inn umsókn eða hringja í skrifstofu félagsins. Þeir félagsmenn sem stunda nám, eru atvinnulausir, eða eru af öðrum sökum tekjulausir, eru undanþegnir greiðslu árgjalds.\n————————————————— —————\nStéttarfélag tölvunarfræðinga\nEngjateig 9, 105 Reykjavík\nnetfang : st@sv.is\nSími : 568 9986.\nSímbréf : 588 6309.\nSkrifstofa félagsins er opin alla virka daga frá kl.9:00-17:00.\nUtan skrifstofutíma er símsvari.\n—————————————— ————————\nUm löggildinguna er það að segja að FT er að vinna að henni\ní samvinnu við stéttarfélag tölvunarfræðinga.  Vinna við það\nmál gengur vel og hafa báðir háskólarnir sem útskrifa\ntölvunarfræðinga verið hjálpsamir við að aðstoða okkur.\nKveðja\nOddur Þór Þorkelsson\nFormaður stéttarfélag tölvunarfræðinga",
    "url": "https://www.hugi.is/forritun/greinar/88613/stettarfelag-tolvunarfraedinga/",
    "url_id": "88613",
    "id": "634239",
    "replies": [
        {
            "user": "BarbieTec",
            "user_id": "21553",
            "date": "2002-08-21 14:03:41",
            "id": "634240",
            "reply_to_id": "634239",
            "text": "Frábært..\nÞið fáið allan minn stuðning :)\nEn hvernig er það .. hafa einstaklingar sem eru í námi ekki rétt á því að ganga í félagið hjá ykkur ?\nÉg veit að til dæmis ef maður er að læra leikskólakennarann…´þá hefur maður rétt á því að fara í leikskólakennarafélagið en maður hefur ekki kostningarétt …\nhvernig er sú staða hjá ykkur ?\nOg… afhverju kynnið þið ykkur ekki í skólunum sem kenna tölvunarfræði ? Vera sýnilegir :)\nhmm….\nKveðja\nBarbieTec"
        },
        {
            "user": "Carvel",
            "user_id": "10115",
            "date": "2002-08-22 12:59:07",
            "id": "634241",
            "reply_to_id": "634239",
            "text": "Hvað eru margir félagar í Stéttarfélagi tölvunarfræðinga, reyndar væri betra að fá að vita hlutfall milli fjölda útskrifaðra tölvunarfræðinga og fjölda félaga í stéttarfélaginu…\nkv\n-reyni"
        },
        {
            "user": "xhugi",
            "user_id": "254",
            "date": "2002-09-02 20:24:51",
            "id": "634242",
            "reply_to_id": "634239",
            "text": "Þetta er gott og blessað með tölvunarfræðinga. Þeir eru greinilega á réttri leið. En hvað með kerfisfræðinga úr HR (gamlir úr TVÍ), sem hafa 45 eininga háskólanám að baki? Af hverju ekki að breikka Stéttarfélag tölvunarfræðinga með því að taka þá inn einnig? Bæði myndi það styrkja fjárhagslegan grundvöll og efla félagið að öllu leyti. Krafan væri þá 45 einingar í kerfisfræði eða tölvunarfræði. Þetta opnaði þá fyrir nema í tölvunarfræði sem væru hálfnaðir í námi. Þeir gætu fengið inngöngu eftir 3 annir."
        }
    ]
}
{
    "forum_title": "Metall",
    "user": "ih8",
    "user_id": "13956",
    "date": "2003-05-07 23:25:12",
    "title": "Blind Guardian",
    "text": "Árið 1985 ákváðu skólafélagarnir Hansi Kursch(söngur og bassi) og Andre Olbrich(gítar) frá bænum Krefeld í Þýskalandi að stofna metalhljómsveit, eftir að hafa verið í ýmsum mislukkuðum metalböndum. Þeir fengu með sér Thomas Stauch(trommur) og Marcus Dork(gítar) og stofnuðu hljómsveitina Lucifer’s Heritage, metalband í anda Iron Maiden og Helloween. Saman gerðu þeir demoplötu sem bar heitið Symphonies of Doom og urðu fljótlega þekktir í metal-undirheimum Þýskalands.\nÁrið eftir, 1986, breyttist svo hljómsveitin þar sem Marcus og Thomas fóru og í staðinn komu Christoff Theissen (gítar) og Hans-Peter Frey (trommur). Saman gáfu þeir út aðra demoplötu, Batallions of Fear, sem vakti mikla athygli í Þýskalandi og No Remorse útgáfufyrirtækið gerði við þá samning um útgáfu fyrstu plötu þeirra.\nNú mætti Thomas Stauch aftur á trommurnar og Marcus Siepen tók við af Christoff Theissen sem rytma gítarleikari. Þar var svo komin lokauppstilling hljómsveitarinnar sem stendur enn þann dag. Einnig breyttu þeir um nafn í Blind Guardian, sem þeim þótti eiga betur við miðalda-ævintýra texta þeirra. Nú gáfu þeir út plötuna Batallions of Fear sem innhélt öll lögin af af seinni demoplötunni ásamt laginu Halloween af fyrri demoplötunni en þeir breyttu nafninu í Wizard’s Crown. Platan kom út árið 1988 og vakti verskuldaða athygli sem sýndi vel hæfileika hljómsveitarinnar. Þessi plata er í miklu uppáhaldi hjá mér og þótt hún sé frekar hrá miðað við seinni verk er hún mjög þétt og inniheldur m.a. meistarverkið Majesty.\nÁri seinni hófu þeir svo upptökur á annarri plötu hljómsveitarinnar sem bar nafnið Follow the Blind. Á þessari plötu var enginn annar en Kai Hansen, fyrrverandi gítarleikari Helloween, gestur sem var mikill áhrifavaldur á BG. Kai spilaði í lögunum Hall of the King og Valhalla ásamt því að syngja með Kursch á Valhalla. Valhalla varð svo fyrsti smellur hljómsveitarinnar og er eina lagið af fyrstu tveimur plötunum sem þeir taka á tónleikum í dag. Follow the Blind er mjög svipuð Battalions en er samt örlítið betri að mínu mati. Fyrstu tvær plöturnar skiptu hljómsveitina miklu og gerði hana að þekktu nafni í Þýskalandi og voru grunnur þess að sveitin gæti fært út kvíarnar.\nÞað var svo árið 1990 að þeir gáfu út sína þriðju plötu Tales from the twilight World. Hér bar við nýjan tón þar sem fóru úr hráum speedmetal í meiri melodíur, öflugri hópsöng og þéttari gítarriff. Hraðinn var þó hvergi farinn og þessi nýi stíll ásamt sérstökum söngstíl Hansi Kurch gerði þá þekkta um allan heim. Þetta var augljóslega þeirra besta plata hingað til þar sem hvert snilldarlagið rak á fætur öðru og ýmis ógleymanleg komu fram (t.d. ballaðan Lord of the Rings).\nMargir biðu spenntir eftir næstu plötu snillinganna og veltu fyrir sér hvort þeir gætu haldið dampi. Það gerðu þeir vissulega og árið 1992 gáfu þeir út plötuna Somewhere Far Beyond undir nýju útgáfufyrirtæki, Virgin, sem þeir höfðu samið við i september 1991. Platan sló í gegn og BG lagði ennþá meiri áherslu á melodíur ásamt því að tengja heavy metal meira við klassíska tónlist. Þessi plata inniheldur mörg af þeirra bestu verkum og lagið The Bard's Song - In The Forest er ávalt sungið í gegn af aðdáendum á tónleikum. Það var svo í desember sama ár að þeir tóku upp live plötu í Japan sem bar nafnið Tokyo Tales.\nÁrið 1994 urðu svo breytingar þegar þeir skiptu um producer og fengu til liðs við sig fyrrum Metallica kempuna Flemming Rasmussen sem allir ættu að kannast við. Ári seinna gáfu þeir svo út plötuna Imaginations from the other Side. Á þessari plötu er ennþá lögð meiri áhersla á melodíur og hópsöng ásamt því að nota mikið acoustic kafla. Platan gerði BG heimsfræga og var oft það fyrsta sem fólk heyrði með þeim. Þessi plata er að mínu mati þeirra besta verk og sameinar vel allt sem þeir standa fyrir; öflugarn hópsöng, fallegar melodíur, kraftmikinn takt og stórkostleg gítarsóló.\nÁri seinna, eða árið 1996 gáfu þeir svo út Forgotten Tales sem inniheldur ýmis coverlög og aðrar útgáfur af eldri lögum. Það var svo árið 1998 að þeir gáfu út plötuna Nightfall in Middle Earth sem byggð er á bókinni The Silmarillion eftir John Ronald Reuel. Þessi plata kemur sífellt á óvart þar sem engin tvö lög eru á svipuðum nótum ásamt því að á milli laga eru stuttir leiknir kaflar. Lögin eru frábær en þessir leiknu kaflar verða mjög þreytandi eftir nokkur skipti og það dregur plötuna dálítið niður að mínu mati. Það var þó eftir þessa plötu að BG fengu tækifæri til að spila í Suður Ameríku þar sem þeir fylltu fjölda tónleika. Eftir tónleikaferðina skaddaðist Hansi Kursch á eyra sem olli því að hann þurfti að taka sér frí frá tónlist í nokkurn tíma.\nUm mitt ár 1999 hafði Kursch náð sér að fullu og fór að vinna að hliðarverkefni með Jon Schaffer gítarleikara Iced Earth. Saman gáfu þeir út plötu árið 2000 undir nýrri hljómsveit Demons & Wizards. Nú tóku BG svo upp þráðinn aftur og árið 2002 gáfu þeir út sína nýjustu plötu A Night at the Opera. Þeir hafa engu gleymt en samt kveður við aðeins nýjan tón og hraðinn ekki alveg eins áberandi ásamt því að aukinn symphonískur blær sé yfir lögunum.\nÞað er ekki nema um eitt og hálft ár síðan ég byrjaði að hlusta BG en í dag er þetta ein af mínum uppáhalds hljómsveitum og fékk mig til að hlusta á nýjan metal. Það sem stendur náttúrlega uppúr er frábær söngur Hansi Kursch og ótrúlegur trommutaktur Thomas Stauch. Ég er kominn á þá skoðun að Thomas Stauch sé bara sá besti trommuleikari sem ég hef heyrt í og hraðinn hjá honum er hreint ótrúlegur, sérstaklega á bassatrommunum. Síðan má ekki gleyma gítarsnillingunum Andre Olbrich og Marcus Siepen sem taka saman mörg frábær gítarsóló.\nBlind Guardian er topp metalband sem ég mæli með að allir sem fíla t.d. Iron Maiden, Queen og Helloween kíki á.\nHeimildir:\nhttp://www.blind-guardian.com\nhttp://www.paticik.com\n[utl]http://www .sing365.com\nhttp://www.metalprovider.com",
    "url": "https://www.hugi.is/metall/greinar/140920/blind-guardian/",
    "url_id": "140920",
    "id": "1066301",
    "replies": [
        {
            "user": "godjohn",
            "user_id": "2226",
            "date": "2003-05-08 01:58:51",
            "id": "1066302",
            "reply_to_id": "1066301",
            "text": "Frábær grein!!!!!\nÉg hélt að ég væri eini maðurinn á Íslandi sem fílar Blind Guardian, í botn!!!\nÞetta er uppáhalds hljómsveitin mín og finnst mér það mikil synd hvað fáir þekkja hana og hvað það er erfitt að finna diska með þeim. Ég keypti 3 diska með þeim í London í fyrra og hef valla hlustað á annað síðan :) Nýjasta platan þeirra ,Night at the opera, er helvíti góð en mig langar rosalega í nightfall in middle earth, ég hef heyrt nokkur lög af henni sem eru geðveik.\nFrábært að fá að fræðast meira um hljómsveitina og það kom margt fram sem ég vissi ekki. Vinir þeirra í Iced earth eru líka geðveikir og minna mann oft á Manowar sem eru einnig í miklu uppáhaldi hjá mér.\nÉg þakka fyrir góða og fræðandi grein :)"
        },
        {
            "user": "ih8",
            "user_id": "13956",
            "date": "2003-05-08 09:11:06",
            "id": "1066303",
            "reply_to_id": "1066302",
            "text": "Þakka þér fyrir það.\nÉg á í dag 6 diska með þeim, vantar Tokyo Tales, Somewhere Far Beyond og Forgotten Tales til að klára safnið en það er bara tímaspursmál hvenær ég panta þá. Það er synd hve fáir þekkja BG hérna en flestir sem þekkja fíla þá í botn."
        },
        {
            "user": "GOTT1",
            "user_id": "6426",
            "date": "2003-05-08 10:36:43",
            "id": "1066304",
            "reply_to_id": "1066301",
            "text": "Mirror Mirror er snilldarlad"
        },
        {
            "user": "NCC1701",
            "user_id": "2402",
            "date": "2003-05-08 11:03:37",
            "id": "1066305",
            "reply_to_id": "1066301",
            "text": "þetta er geðveikt band, ég á svona 50 lög með þeim þ.á.m  Nightfall in MIddle-earth diskinn og svo á ég einhver 2 lög með þeim og Iced Earth\nIced Earth og Blind Guardian Rokka!!!!"
        },
        {
            "user": null,
            "user_id": null,
            "date": "2003-05-08 12:31:47",
            "id": "1066306",
            "reply_to_id": "1066305",
            "text": "já, hvers heimshluti hefur sinn tónlistarstíl, eða frekar metalstíl. Flórida og Stokkhólmur með dauaðrokkið, Noregur með Black Metalið og Þýskaland með Power Metalið, er án efa einn af mikilvægustu hlekkunum. Snilldarbönd eins og Accept, Helloween og Blind Guardian eru frábær, þó að ég hef ekki heyrt mikið með Blind Guardian, en Demons And Wizards er snilldarband, þó sérstaklega vegna lagsins ‘Blood On My Hands’."
        },
        {
            "user": "balrog",
            "user_id": "2218",
            "date": "2003-05-08 12:38:17",
            "id": "1066307",
            "reply_to_id": "1066301",
            "text": "Ég hef hlustað á Blind Guardian núna í næstum tvö ár og eru þeir einhver almesta snilld sem ég hef heyrt í, og þá sérstaklega fjórtán-og-hálfrar mínútu lagið þeirra And then there was Silence sem er alveg ótrúlegt."
        },
        {
            "user": "Skaiburz",
            "user_id": "25411",
            "date": "2003-05-08 13:13:44",
            "id": "1066308",
            "reply_to_id": "1066301",
            "text": "Ég hef heyrt nokkur lög með Blind Guardian og mér líst vel á. Góð grein!!!"
        },
        {
            "user": "hangover",
            "user_id": "35470",
            "date": "2003-05-08 14:20:40",
            "id": "1066309",
            "reply_to_id": "1066301",
            "text": "Áhugavert…\nég held þú hafir sannfært mig um að fara að panta eitthvað með þeim.\n…trúi samt ekki að þeir hafi skýrt plötuna A night at the opera, það er svona soldið eins og að skýra plötuna sína “Sgt. Peppers Lonely Heart Clubs Band”, eiginlega bara bannað!\nOg “Demons & Wizards”, þeir eru greinilega ekkert að fela það hvaðan áhrifin koma (snilldarplata með Uriah Heep!)\nGaman að þessu"
        },
        {
            "user": "katana",
            "user_id": "18253",
            "date": "2003-05-08 14:58:00",
            "id": "1066310",
            "reply_to_id": "1066309",
            "text": "Frábær grein, ég hélt (eins og fleiri) að ég væri eini BG faninn á Íslandi.\nÁ alla diskanna,2 smáskífur og bíð eftir\ntvöfalda Live disknum sem kemur út í sumar!\nÉg er nú samt ekki sammála að Imaginations sé besti diskurinn, er á því að þeir hafi bara batnað með hverjum disknum og\nNight at the opera er climaxið!"
        },
        {
            "user": "ih8",
            "user_id": "13956",
            "date": "2003-05-08 19:06:46",
            "id": "1066311",
            "reply_to_id": "1066310",
            "text": "Já það er ekki mikið talað um BG á Íslandi en þeir eru mjög þekktir erlendis, sérstaklega í Svíþjóð. Þetta veldur því að maður telur sig vera einan í þessu, þó hef ég verið að heyra nokkur af cover lögunum þeirra á Radio Reykjavík sem er mjög gott.\nGlæsilegt að eiga alla diskanna, mig vantar 3 en þeir verða keyptir fljótlega og væntanlega nýi live diskurinn þegar að því kemur.\nÉg var nokkurn tíma að taka Night at the Opera í sátt en í dag þykir mér hann mjög góður…en ekki bestur. Er hrifnari að Imagionations og Tales ásamt því að fíla Batallions og Follow í botn. Þetta eru allt frábærar plötur."
        },
        {
            "user": "thorok",
            "user_id": "7541",
            "date": "2003-05-08 18:55:23",
            "id": "1066312",
            "reply_to_id": "1066309",
            "text": "Þeir skírðu plötuna sína A Night at the Opera af ásettu ráði sem tribute til Queen og hafa ekkert verið að fela það…"
        },
        {
            "user": "thorok",
            "user_id": "7541",
            "date": "2003-05-08 19:08:29",
            "id": "1066313",
            "reply_to_id": "1066301",
            "text": "Það var einmitt fyrir 15 mánuðum að ég póstaði eftirfarandi grein hérna á huga um þessa hljómsveit:\nhttp://www.hugi.is/metall/greinar.php?gr\nein_id=39650\nspurning hvort að það hafi eitthvað hjálpað?  hehe\nÉg hef fílað Blind Guardian síðan ég uppgötvaði þá einmitt 1995 thanks to MTV actually… (Headbanger's Ball).  Þá fékk ég mér Imaginations From the Other Side, sem gjörsamlega tryllti mig alveg… það allra þyngsta sem ég var að fíla á þeim tíma en bara svo ansi melódískt og flott.\nBlind Guardian er eitt allra stærsta nafnið í þýskum heavy metal…  Það ættu allir að vita hverjir þeir eru og ættu að kynna sér bandið ekki síðar en núna."
        },
        {
            "user": "hamster",
            "user_id": "18162",
            "date": "2003-05-08 19:23:09",
            "id": "1066314",
            "reply_to_id": "1066313",
            "text": "snilldar gerin, bróðir minn keypti sér blind guardian plötu í þýskalandi og maður verður bara háður þessu."
        },
        {
            "user": "ih8",
            "user_id": "13956",
            "date": "2003-05-08 19:26:25",
            "id": "1066315",
            "reply_to_id": "1066313",
            "text": "Ég heyrði um þá fyrst á þessari síðu\nhttp://www.selectsmart.com/FREE/select.php?clie\nnt=metalquiz\nÞeir lentu í efsta sæti hjá mér í þessari könnun og eftir það var ekki aftur snúið"
        },
        {
            "user": "Hrafnista",
            "user_id": "13633",
            "date": "2003-05-10 23:35:14",
            "id": "1066316",
            "reply_to_id": "1066313",
            "text": "Ég heyrði einmitt um Blind Guardian hérna á Huga, gegnum hann Þorstein kunningja minn (Thorok). :)\nMér tókst síðan að ná í fullt af lögum með þeim á MP3.com, og finnst þetta barasta alveg þrælskemmtileg hljómsveit. Manni dettur jafnvel stundum Queen í hug… þótt BG sé í rauninni allt öðruvísi.\nÞað er svo alltaf á dagskrá hjá mér að fá mér e-n disk með þeim. :)"
        },
        {
            "user": "Gauos",
            "user_id": "297",
            "date": "2003-05-10 03:02:57",
            "id": "1066317",
            "reply_to_id": "1066301",
            "text": "Mjög fín grein um þetta magnaða band. Ég hef verið að hlusta á það í meira en ár, og fyrir svona ári var það mitt uppáhalds band.\nÉg kynnstist þeim í gegnum grein á huga og nú á ég yfir 100 lög með þeim. Lagið Bright Eyes er örugglega mitt uppáhald."
        },
        {
            "user": "thorok",
            "user_id": "7541",
            "date": "2003-05-11 00:23:53",
            "id": "1066318",
            "reply_to_id": "1066317",
            "text": "En Drebenson, áttu einhverja diska með þessu bandi, eða er slíkt mælt þessa dagana í hversu mörg lög maður á?  Nei, bara spyr :)"
        },
        {
            "user": "Gauos",
            "user_id": "297",
            "date": "2003-05-11 21:06:56",
            "id": "1066319",
            "reply_to_id": "1066318",
            "text": "Nei, því miður á ég enga diska með BLind Guardian, ég á bara yfir 100 lög í mp3 förmi í tölvunni minni!"
        },
        {
            "user": "kjarrime",
            "user_id": "8347",
            "date": "2003-05-12 18:27:17",
            "id": "1066320",
            "reply_to_id": "1066301",
            "text": "Blind Guardian þetta er eit besta band ever þeir eru snillingar. Þeir eru mínir uppáhalds ásamt fleirum.\nhammerfall\nmetallica\nrhapsody\nmanowar\niro n maiden\nhelloween\niced earth\nog svo frammveigis"
        },
        {
            "user": "berserkur",
            "user_id": "28668",
            "date": "2003-05-15 18:44:11",
            "id": "1066321",
            "reply_to_id": "1066320",
            "text": "jamm góð hljómsveit\nég á imaginations og nightfall og þykir sú síðarnefnda betri, er ekki alveg að fíla nýja efnið, eru að ofgera kórunum\nsá þá í fyrra á Wacken( headlinuðu)spiluðu í 2 tíma, var samt ekki allan tíman, troðnustu og mestu mannmergðar tónleikar sem ég hef verið á!\nIced Earth og MAnowaar eru ekki lík bönd… shame on you þú sem sagðir það…"
        }
    ]
}
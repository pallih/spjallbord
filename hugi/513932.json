{
    "forum_title": "Harry Potter",
    "user": "Neibb",
    "user_id": "59835",
    "date": "2007-04-29 21:40:33",
    "title": "Dauðafyrirboðar - Sirius",
    "text": "JK Rowling hefur falið mikið af vísbendingum í Fönixreglunni(OoTP) sem segja okkur hver deyr áður en hann/hún deyr. Hvað sem því líður þarf kænt auga til að taka eftir þeim…\n•\tÁ blaðsíðu 56, þegar þau ganga inn í Hroðagerði stendur:\n”Hvískrið í hinum var farið að vekja óhug með Harry; það var eins og þau hefðu gengið inn í hús deyjandi manns.”\n•\tFyrsta kvöld Harrys í Hroðagerði sest allt húsið niður til matar. Allt í allt þrettán manns. Samkvæmt Trelawney í Fanganum frá Azkaban(PoA), þegar þrettán sitja saman til borðs mun sá fyrsti til að rísa á fætur verða fyrstur til að deyja. Það eru engin verðlaun fyrir að giska hver stóð fyrstur upp:\n”Sirius bjóst til þess að rísa úr sætinu.”\nATHUGASEMD: Þetta er umdeilanlegt þar sem Ginny er ekki sitjandi við borðið á þessum tímapunkti en hún gæti verið talin sem “vera” í herberginu að borða með hinum, þess vegna er ennþá hægt að telja þetta sem fyrirboða.\n•\tÁ ensku er Hroðagerði\nGrim\nmauld Place. Grim er fyrirboði um dauða.\n•\tÞegar Fred og George voru að setja matinn á borðið i Hroðagerði misstu þeir stjórn á brauðhníf og hann stakkst í borðið þar sem hendi Siriusar hafði verið nokkrum andartökum áður. Þetta gæti verið fyrirboði um dauða Siriusar.\n•\tÁ blaðsíðu 451 stendur:\n” Harry fann til óþægilegs herpings í brjóstkassanum; hann langaði ekki til að kveðja Sirius. Hann hafði slæma tilfinningu fyrir aðskilnaðinum; hann hafði ekki hugmynd um hvenær þeir myndu sjást næst.”\nÞetta segir sig sjálft; parturinn um að sjást ekki aftur var á endanum réttur.\n•\tMargt fólk segir að kvikskiptingsform Siriusar (stór, svartur og lubbalegur hundur) sé óhugnalega líkt Grim og að dauði hans hafi verið á leiðinni síðan við hittum hann fyrst í Fanganum frá Azkaban (PoA).\n•\tÍ kafla 9 segir Sirius:\n”Þetta er bara spurning um hvenær Voldemort kemur fram í dagsljósið og þegar hann gerir það munu allir í ráðuneytinu grátbiðja okkur um fyrirgefningu. Og ég er ekki viss um að ég veiti þeim hana.”\nAf hverju? Af því að hann er dáinn þá.\n•\tÍ bók eitt, þegar Hagrid, Harry og Hermione hitta kentárana, gefur Ronan þessa yfirlýsingu,\n”Það eru alltaf þeir saklausu sem verða fyrstu fórnarlömbin.”\nAllir héldu að Sirius væri sekur, en annað kom í ljós.\n•\tÁ blaðsíðu 410 segir Sirius,\n”Svona er þetta – það er þess vegna sem þið eruð ekki í reglunni – þið skiljið þetta ekki – það er ýmislegt sem maður hættir lífinu fyrir.”\n•\tÁ Sankti Mungó, þegar þau eru að fara að heimsækja herra Weasley-\n” Þau fóru upp stiga og komu inn á ganginn þar sem meðhöndlaðir voru áverkar af völdum lifandi vera. Á annari hurð til hægri stóð: Háska–Dai Llewellyndeildin: Alvarleg bit.”\nÁ ensku er þetta svona:\n'They climbed a flight of stairs and entered the “Creature-Induced Injuries” corridor, where the second door on the right bore the words ‘DANGEROUS’ DAI LLEWELLYN WARD: SERIOUS BITES.'\nEf maður setur þetta í skilti lítur þetta svona út:\nCREATURE-INDUCED INJURIES\n'DANGEROUS'\nDAI LLEWELLYN WARD\nSERIOUS BITES\nTaktu fyrsta orðið í hverri línu og hvað færðu? Creature dangerous Dai serious?\nNei - Kreacher dangerous, Die Sirius(Kreacher hættulegur, deyðu Sirius.)\n•\tÁ fyrstu síðunni er titillinn og mynd. Það er mynd af kvikskiptingsformi Siriusar að fara frá Hroðagerði 12. Það sýnir að Sirius myndi fara frá einhverju. Í þessu tilviki var það líf hans.\n•\tÁ blaðsíðu 17 stendur:\n”myrkrið lagðist yfir augu hans eins og þyngdarlaus blæja.”\nÞetta lítur út fyrir að vera fyrirboði.\n•\tSirius sagði tríóinu að kalla sig “Snati”,  á ensku “Snuffles”.\nSnuffles = to snuff it\nTo snuff it = að deyja.\n•\tFyrir miðju á blaðsíðu 636, segir Kreacher:\n” Húsbóndinn mun ekki snúa aftur frá leyndardómastofnunni!” sagði hann glaðlega. “Kreacher og húsfreyjan hans eru aftur ein!”\nHann meinti þetta bókstaflega.\n•\tÁ blaðsíðu 69 segir Molly Weasley:\n”Fundinum er lokið, nú getið þið komið niður að borða kvöldmat. Það\ndauðlangar\nalla til að hitta þig, Harry.”\nÞað er mjög ólíklegt að þetta sé fyrirboði en ég ákvað samt sem áður að minnast á þetta.\n•\tÁ blaðsíðu 664 fer Harry að steinboganum og blæjunni í Leyndardómastofnunni. Hann fer upp að steinboganum og kallar á Sirius, hugsanlega að fyrirboða dauða Siriusar með því að kalla á hann á staðnum sem hann deyr á.\nÉg þýddi þetta af\nwww.mugglenet.com\nNánar tiltekið\nhéðan\nÉg veit að þetta er gamalt en ég hef ekki séð þetta þýtt hérna inni á Huga.\nÉg vona að ykkur hafi fundist þetta áhugavert.",
    "url": "https://www.hugi.is/hp/greinar/513932/daudafyrirbodar-sirius/",
    "url_id": "513932",
    "id": "4843010",
    "replies": [
        {
            "user": "Icaruz",
            "user_id": "57559",
            "date": "2007-04-29 21:50:27",
            "id": "4843156",
            "reply_to_id": "4843010",
            "text": "Skohhh…\nÞað er margt athyglisvert þarna á meðan sumt þarna er bara alls ekki einhver fyrirboði…"
        },
        {
            "user": "Neibb",
            "user_id": "59835",
            "date": "2007-04-29 21:58:30",
            "id": "4843206",
            "reply_to_id": "4843156",
            "text": "Já ég veit.\nÉg hló þegar ég sá sumt sem fólk hélt að væri fyrirboðar."
        },
        {
            "user": "Icaruz",
            "user_id": "57559",
            "date": "2007-04-30 09:04:02",
            "id": "4844195",
            "reply_to_id": "4843206",
            "text": "• Á blaðsíðu 69 segir Molly Weasley: ”Fundinum er lokið, nú getið þið komið niður að borða kvöldmat. Það dauðlangar alla til að hitta þig, Harry.”\nÞað er mjög ólíklegt að þetta sé fyrirboði en ég ákvað samt sem áður að minnast á þetta.\nHeld að þetta sé enginn fyrirboði, hvernig er þetta á ensku?"
        },
        {
            "user": "Neibb",
            "user_id": "59835",
            "date": "2007-04-30 13:45:54",
            "id": "4844654",
            "reply_to_id": "4844195",
            "text": "Þetta er alveg fáránlegt, ég veit það en svona er þetta á ensku:\nOn page 75 of the American version, Molly Weasley says: “The meeting's over, you can come down and have dinner now, everyone's dying to see you, Harry.” This is very unlikely to be a death clue, but I thought I'd mention it all the same. -Thanks Sila"
        },
        {
            "user": "roygbiv",
            "user_id": "28853",
            "date": "2007-04-29 21:50:39",
            "id": "4843157",
            "reply_to_id": "4843010",
            "text": "Margt áhugavert þarna, en líka mjög margt sem er líklega bara tilviljanir."
        },
        {
            "user": "Neibb",
            "user_id": "59835",
            "date": "2007-04-29 22:00:11",
            "id": "4843214",
            "reply_to_id": "4843157",
            "text": "Já."
        },
        {
            "user": "roygbiv",
            "user_id": "28853",
            "date": "2007-04-29 22:27:48",
            "id": "4843349",
            "reply_to_id": "4843214",
            "text": "Takk fyrir skemmtilegt svar."
        },
        {
            "user": "Neibb",
            "user_id": "59835",
            "date": "2007-04-29 22:39:16",
            "id": "4843385",
            "reply_to_id": "4843349",
            "text": "Verði þér að góðu. En ef þú vilt skemmtilegra svar skal ég láta gátu fylgja með.\nAdam og Eva liggja dáin á gólfinu.\nÞað er vatn og glerbrot í kringum þau.\nHvað gerðist?\nÞú mátt spyrja spurninga."
        },
        {
            "user": "roygbiv",
            "user_id": "28853",
            "date": "2007-04-29 22:44:46",
            "id": "4843409",
            "reply_to_id": "4843385",
            "text": "Ummm…datt risastórt fiskabúr ofan á þau sem olli dauða?"
        },
        {
            "user": "Neibb",
            "user_id": "59835",
            "date": "2007-04-29 22:48:55",
            "id": "4843432",
            "reply_to_id": "4843409",
            "text": "Nei"
        },
        {
            "user": "roygbiv",
            "user_id": "28853",
            "date": "2007-04-29 22:56:16",
            "id": "4843475",
            "reply_to_id": "4843432",
            "text": "Ahhh, ég veit ekki. Segðu mér…"
        },
        {
            "user": "Neibb",
            "user_id": "59835",
            "date": "2007-04-29 22:58:26",
            "id": "4843484",
            "reply_to_id": "4843475",
            "text": "Adam og Eva eru fiskar.\nFiskabúrið datt sem sagt í gólfið og þau köfnuðu."
        },
        {
            "user": "roygbiv",
            "user_id": "28853",
            "date": "2007-04-30 00:14:31",
            "id": "4843823",
            "reply_to_id": "4843484",
            "text": "Sko hvað ég var nálægt."
        },
        {
            "user": "Cthulhu",
            "user_id": "61151",
            "date": "2007-04-29 21:52:02",
            "id": "4843168",
            "reply_to_id": "4843010",
            "text": "huh………\n1.stur!!!\nBætt við 29. apríl 2007 -  21:54\noh……….ekki 1.stur…………"
        },
        {
            "user": "burgundy",
            "user_id": "62761",
            "date": "2007-04-29 21:53:23",
            "id": "4843178",
            "reply_to_id": "4843168",
            "text": "UU ekki alveg"
        },
        {
            "user": "Neibb",
            "user_id": "59835",
            "date": "2007-04-29 22:02:08",
            "id": "4843224",
            "reply_to_id": "4843178",
            "text": "Skemmtileg undirskrift hjá þér."
        },
        {
            "user": "Achilles",
            "user_id": "54949",
            "date": "2007-04-29 22:10:10",
            "id": "4843253",
            "reply_to_id": "4843010",
            "text": "Tja, mér finnst þetta vera heldur langsótt, með að túlka í allt á ég við!\nEn annars flott grein, ágætis pælingar I guess!\nBætt við 29. apríl 2007 -  22:12\n:D:D"
        },
        {
            "user": "Drulluhali",
            "user_id": "46542",
            "date": "2007-04-29 22:12:32",
            "id": "4843267",
            "reply_to_id": "4843010",
            "text": "• Á Sankti Mungó, þegar þau eru að fara að heimsækja herra Weasley- ” Þau fóru upp stiga og komu inn á ganginn þar sem meðhöndlaðir voru áverkar af völdum lifandi vera. Á annari hurð til hægri stóð: Háska–Dai Llewellyndeildin: Alvarleg bit.”\nÁ ensku er þetta svona: ‘They climbed a flight of stairs and entered the “Creature-Induced Injuries” corridor, where the second door on the right bore the words ’DANGEROUS' DAI LLEWELLYN WARD: SERIOUS BITES.'\nEf maður setur þetta í skilti lítur þetta svona út:\nCREATURE-INDUCED INJURIES\n'DANGEROUS'\nDAI LLEWELLYN WARD\nSERIOUS BITES\nTaktu fyrsta orðið í hverri línu og hvað færðu? Creature dangerous Dai serious?\nNei - Kreacher dangerous, Die Sirius(Kreacher hættulegur, deyðu Sirius.)\nég held að rowling hafi ekki verið að hugsa um þetta þegar hú skrifaði bókina :P"
        },
        {
            "user": "Neibb",
            "user_id": "59835",
            "date": "2007-04-29 22:17:20",
            "id": "4843291",
            "reply_to_id": "4843267",
            "text": "Gæti vell verið."
        },
        {
            "user": null,
            "user_id": null,
            "date": "2007-06-03 13:18:02",
            "id": "4961365",
            "reply_to_id": "4843267",
            "text": "Ég gæti allveg trúað því..:)"
        },
        {
            "user": "Loki",
            "user_id": "32054",
            "date": "2007-04-29 22:14:39",
            "id": "4843280",
            "reply_to_id": "4843010",
            "text": "Mér þótti þetta mér skiltið mjög áhugavert, skemmtileg lesning."
        },
        {
            "user": "Prongsie",
            "user_id": "65302",
            "date": "2007-04-29 22:14:41",
            "id": "4843282",
            "reply_to_id": "4843010",
            "text": "Margar góðar kenningar, en sumt er hreinlega langsótt og lítur út fyrir að það sé verið að reyna að finna e-ð til að setja þarna inn."
        },
        {
            "user": "Neibb",
            "user_id": "59835",
            "date": "2007-04-29 22:18:02",
            "id": "4843294",
            "reply_to_id": "4843282",
            "text": "Já sumt er mjög langsótt."
        },
        {
            "user": "gomamiso",
            "user_id": "18080",
            "date": "2007-04-29 22:24:14",
            "id": "4843329",
            "reply_to_id": "4843010",
            "text": "Svolítið langt síðan að þetta var birt á netinu, en enga síður skemmtilegt að skoða þetta á íslensku ;O)\nGaman að rifja eitthvað svona upp, það er nefnilega talsvert langt síðan að eitthvað kom hingað inn sem grein (er ekki að tala um spuna).\nMér fannst samt alltaf þetta með Sankti Mungos spítalann svolítið langsótt, en það væri gaman að spyrja Rowling að þessu þegar seinasta bókin kemur út!\nSpyrja hana um þetta ALLT SAMAN!\n“Hvað var rétt?” “Hvað voru vísbendingar?” o.s.frv."
        },
        {
            "user": "Neibb",
            "user_id": "59835",
            "date": "2007-04-29 22:27:04",
            "id": "4843344",
            "reply_to_id": "4843329",
            "text": "Já maður hefði ekkert á móti því"
        },
        {
            "user": "Artharas",
            "user_id": "26938",
            "date": "2007-04-29 22:36:47",
            "id": "4843377",
            "reply_to_id": "4843010",
            "text": "Viss um að ef ég leitaði nógu mikið gæti ég fundið ástæðu til að halda að Neville væri afi Harrys.\nAnnars eru einu fyrirboðarnir sem ég tel mögulega að Rowling hafi sett inn séu Grimmauld place og kannski fyrsta(assuming að þetta sé nákvæmlega eins bara á ensku í bresku bókinni)."
        },
        {
            "user": "Neibb",
            "user_id": "59835",
            "date": "2007-04-29 22:41:12",
            "id": "4843394",
            "reply_to_id": "4843377",
            "text": "Þetta fyrsta er svona á ensku: On page 60 of the American edition of OOTP, just as they enter number twelve Grimmauld Place, it says “The other's hushed voices were giving Harry an odd feeling of foreboding; it was as though they had just entered the house of a dying man.”"
        },
        {
            "user": "HezioN",
            "user_id": "64829",
            "date": "2007-04-29 22:49:29",
            "id": "4843436",
            "reply_to_id": "4843010",
            "text": "• Á blaðsíðu 69 segir Molly Weasley: ”Fundinum er lokið, nú getið þið komið niður að borða kvöldmat. Það\ndauðlangar\nalla til að hitta þig, Harry.”\nÞað er mjög ólíklegt að þetta sé fyrirboði en ég ákvað samt sem áður að minnast á þetta.\nBwahah, hló upphátt þegar ég las þetta :D."
        },
        {
            "user": "Neibb",
            "user_id": "59835",
            "date": "2007-04-29 22:51:17",
            "id": "4843448",
            "reply_to_id": "4843436",
            "text": "Ég veit. Þetta er alveg fáránlegt. Þú ættir að sjá hvað fólk hélt að væri fyrirboðar um Dumbledore."
        },
        {
            "user": "HezioN",
            "user_id": "64829",
            "date": "2007-04-29 22:53:40",
            "id": "4843461",
            "reply_to_id": "4843448",
            "text": "Amuse me :D."
        },
        {
            "user": "Neibb",
            "user_id": "59835",
            "date": "2007-04-29 22:59:00",
            "id": "4843490",
            "reply_to_id": "4843461",
            "text": "Ég sendi það inn á morgun eða hinn."
        },
        {
            "user": "HezioN",
            "user_id": "64829",
            "date": "2007-04-29 22:59:55",
            "id": "4843498",
            "reply_to_id": "4843490",
            "text": "Damn, þá verð ég örugglega búinn að gleyma því. Senda mér skilaboð þegar þú póstar því?"
        },
        {
            "user": "Neibb",
            "user_id": "59835",
            "date": "2007-04-29 23:01:15",
            "id": "4843503",
            "reply_to_id": "4843498",
            "text": "Ekki málið:)"
        },
        {
            "user": "HezioN",
            "user_id": "64829",
            "date": "2007-04-29 23:04:55",
            "id": "4843528",
            "reply_to_id": "4843503",
            "text": "Thx m8."
        },
        {
            "user": "sgo",
            "user_id": "35463",
            "date": "2007-04-29 23:27:27",
            "id": "4843644",
            "reply_to_id": "4843503",
            "text": "Damn ég ætlaði að fara að taka Dumbledore :P"
        },
        {
            "user": "Neibb",
            "user_id": "59835",
            "date": "2007-04-29 23:28:31",
            "id": "4843650",
            "reply_to_id": "4843644",
            "text": "Sorry:P"
        },
        {
            "user": "sgo",
            "user_id": "35463",
            "date": "2007-04-29 23:45:05",
            "id": "4843737",
            "reply_to_id": "4843650",
            "text": "Skiptir ekki ég er búinn að finna annað ;)"
        },
        {
            "user": "Neibb",
            "user_id": "59835",
            "date": "2007-04-29 23:51:39",
            "id": "4843758",
            "reply_to_id": "4843737",
            "text": "Gott hjá þér. Fær maður að vita hvað það er?\nÍ PM ef þú vullt ekki láta alla vita."
        },
        {
            "user": "sgo",
            "user_id": "35463",
            "date": "2007-04-29 23:53:39",
            "id": "4843765",
            "reply_to_id": "4843758",
            "text": "Þetta er ekki Dauðafyrirboða dót heldur svona samsæris dót sem ég set líklega inná The Quibbler :),"
        },
        {
            "user": "Neibb",
            "user_id": "59835",
            "date": "2007-04-29 23:58:53",
            "id": "4843776",
            "reply_to_id": "4843765",
            "text": "Ég var ekki að tala bara um fyrirboða en jæja."
        },
        {
            "user": "Supernanny",
            "user_id": "57879",
            "date": "2007-04-29 23:11:50",
            "id": "4843566",
            "reply_to_id": "4843010",
            "text": "Sumt er ágætlega langsótt en skemmtileg lesning."
        },
        {
            "user": "kvensnift",
            "user_id": "68618",
            "date": "2007-04-29 23:43:13",
            "id": "4843723",
            "reply_to_id": "4843566",
            "text": "þetta er mjög áhugavert, maður var nú ekki alveg að pæla í þessu þegar maður las þetta :Þ"
        },
        {
            "user": "Demona",
            "user_id": "39409",
            "date": "2007-04-30 00:31:50",
            "id": "4843889",
            "reply_to_id": "4843010",
            "text": "Margt þarna sem gæti talist sem fyrirboðar en sumt er frekar langdregið…"
        },
        {
            "user": "bangso",
            "user_id": "32986",
            "date": "2007-04-30 00:41:16",
            "id": "4843918",
            "reply_to_id": "4843010",
            "text": "Sumt af þessu er allgjört bull. Sem ég efast að JK hafi spáð mikið í að skirfa. Held að þetta sé allt tilviljun."
        },
        {
            "user": "Neibb",
            "user_id": "59835",
            "date": "2007-04-30 00:47:01",
            "id": "4843935",
            "reply_to_id": "4843918",
            "text": "Sumt er samt svo vel úthugsað að það getur ekki annað verið en að hún ætlaði sér að hafa það þarna. T.d. St. Mungo skiltið.\nEn ég er sammála með að sumt sé alveg út í hött."
        },
        {
            "user": "bangso",
            "user_id": "32986",
            "date": "2007-04-30 00:54:39",
            "id": "4843946",
            "reply_to_id": "4843935",
            "text": "Já það er satt spurning hvort þetta sé allt tilviljun. Allveg ætla ég að taka vel eftir hvað segir í 7und bókinni svo ég viti hver deyr :)"
        },
        {
            "user": "ChocoboFan",
            "user_id": "60147",
            "date": "2007-04-30 09:03:21",
            "id": "4844194",
            "reply_to_id": "4843010",
            "text": "Margt af þessu athyglisvert, sumt dálítið “long shot”. Skemmtileg lesning samt sem áður :D"
        },
        {
            "user": "Pieman",
            "user_id": "39694",
            "date": "2007-04-30 11:44:07",
            "id": "4844421",
            "reply_to_id": "4843010",
            "text": "Þessi titill er alveg fáránlega mikill spoiler."
        },
        {
            "user": "Neibb",
            "user_id": "59835",
            "date": "2007-04-30 13:39:47",
            "id": "4844653",
            "reply_to_id": "4844421",
            "text": "Það þarf ekki að merkja þetta með spoiler svo að…"
        },
        {
            "user": "Pieman",
            "user_id": "39694",
            "date": "2007-04-30 17:49:56",
            "id": "4845579",
            "reply_to_id": "4844653",
            "text": "Svo að það má alveg eyðileggja lesturinn fyrir öðrum?"
        },
        {
            "user": "Neibb",
            "user_id": "59835",
            "date": "2007-04-30 18:03:31",
            "id": "4845648",
            "reply_to_id": "4845579",
            "text": "Þeir sem ekki hafa lesið allar sex bækurnar ættu að fara varlega í að lesa ALLT sem hér á síðunni er þar sem höfundar ganga yfirleitt út frá því að lesendur viti allt sem hefur gerst.\nÞó biðjum við fólk að merkja allar umræður um 7. bókina, hvort sem um er að ræða staðfestar fréttir eða vangaveltur, með SPOILER viðvörun."
        },
        {
            "user": "Pieman",
            "user_id": "39694",
            "date": "2007-04-30 18:31:04",
            "id": "4845777",
            "reply_to_id": "4845648",
            "text": "Það eru engar aðvaranir á forsíðunni."
        },
        {
            "user": "Neibb",
            "user_id": "59835",
            "date": "2007-04-30 18:39:55",
            "id": "4845821",
            "reply_to_id": "4845777",
            "text": "Enda er kominn korkur um 7. bókina."
        },
        {
            "user": "Pieman",
            "user_id": "39694",
            "date": "2007-04-30 18:46:49",
            "id": "4845863",
            "reply_to_id": "4845821",
            "text": "Ég sé ekki hverju það breytir. Þó þú hefðir ekki nema sleppt nafninu aftaná titlinum, hefði viðkomandi geta forðast þetta á forsíðunni án þess að innihaldi bókanna væri spillt."
        },
        {
            "user": "Neibb",
            "user_id": "59835",
            "date": "2007-04-30 18:51:28",
            "id": "4845885",
            "reply_to_id": "4845863",
            "text": "Ég setti nafnið fyrir aftan af því að ég er að fara að senda inn fyrirboða um annan karakter.\nEn ég skal sleppa nafninu í titlinum á því, ef þér líður betur með það."
        },
        {
            "user": "Pieman",
            "user_id": "39694",
            "date": "2007-05-01 14:08:10",
            "id": "4849188",
            "reply_to_id": "4845885",
            "text": "Ég setti nafnið fyrir aftan af því að ég er að fara að senda inn fyrirboða um annan karakter.\nSkiptir engu, hefðir t.d. getað sleppt stigahórinu og sent bæði inn í einni grein eða skýrt það “Partur 1/2” eða eitthvað þvílíkt."
        },
        {
            "user": "Supernanny",
            "user_id": "57879",
            "date": "2007-04-30 15:53:29",
            "id": "4845015",
            "reply_to_id": "4844421",
            "text": "Hvaða HP aðdáendur eru ekki búnir að lesa 5. bók…"
        },
        {
            "user": "Pieman",
            "user_id": "39694",
            "date": "2007-04-30 17:50:59",
            "id": "4845585",
            "reply_to_id": "4845015",
            "text": "Ég hef ekki lesið hana, þó ég sé nú ekki mikill aðdáandi.\nHafði hugsað mér að klára þær einhverntímann, alltaf gaman þegar einhver píka kjaftar frá, eh?"
        },
        {
            "user": "Supernanny",
            "user_id": "57879",
            "date": "2007-04-30 22:52:44",
            "id": "4847126",
            "reply_to_id": "4845585",
            "text": "Haha, þetta jafn slæmt og að kjafta frá endinum á Star Wars, eiga allir á netinu að halda sér saman vegna þeirra sem enn ekki hafa lesið?"
        },
        {
            "user": "Pieman",
            "user_id": "39694",
            "date": "2007-05-01 14:06:53",
            "id": "4849185",
            "reply_to_id": "4847126",
            "text": "Ekkert frekar en þeir vilja, en þeir þurfa heldur ekki að merkja greinina sem fer á forsíðuna með einhverjum spoilerum."
        },
        {
            "user": "lilienfeld",
            "user_id": "20337",
            "date": "2007-04-30 16:04:39",
            "id": "4845088",
            "reply_to_id": "4843010",
            "text": "• Á Sankti Mungó, þegar þau eru að fara að heimsækja herra Weasley- ” Þau fóru upp stiga og komu inn á ganginn þar sem meðhöndlaðir voru áverkar af völdum lifandi vera. Á annari hurð til hægri stóð: Háska–Dai Llewellyndeildin: Alvarleg bit.”\nÁ ensku er þetta svona: ‘They climbed a flight of stairs and entered the “Creature-Induced Injuries” corridor, where the second door on the right bore the words ’DANGEROUS' DAI LLEWELLYN WARD: SERIOUS BITES.'\nEf maður setur þetta í skilti lítur þetta svona út:\nCREATURE-INDUCED INJURIES\n'DANGEROUS'\nDAI LLEWELLYN WARD\nSERIOUS BITES\nTaktu fyrsta orðið í hverri línu og hvað færðu? Creature dangerous Dai serious?\nNei - Kreacher dangerous, Die Sirius(Kreacher hættulegur, deyðu Sirius.)\nHaha..\nÞetta er nú bara eitthvað grín. :)"
        },
        {
            "user": "Erus",
            "user_id": "44340",
            "date": "2007-05-01 17:47:06",
            "id": "4850071",
            "reply_to_id": "4845088",
            "text": "haha var einmitt að pæla í þessu."
        },
        {
            "user": "Sidewinder",
            "user_id": "45248",
            "date": "2007-04-30 23:52:56",
            "id": "4847528",
            "reply_to_id": "4843010",
            "text": "nohh… flott þetta ;)"
        },
        {
            "user": "Neibb",
            "user_id": "59835",
            "date": "2007-04-30 23:57:17",
            "id": "4847555",
            "reply_to_id": "4847528",
            "text": "ÞAkka þér fyrir það."
        },
        {
            "user": "Sidewinder",
            "user_id": "45248",
            "date": "2007-05-01 00:05:22",
            "id": "4847605",
            "reply_to_id": "4847555",
            "text": "np =)"
        },
        {
            "user": "Neibb",
            "user_id": "59835",
            "date": "2007-05-01 00:08:38",
            "id": "4847637",
            "reply_to_id": "4847605",
            "text": "Ég sendi inn meira á morgun.\nStay tuned"
        },
        {
            "user": "Tzipporah",
            "user_id": "4564",
            "date": "2007-05-01 01:07:48",
            "id": "4847945",
            "reply_to_id": "4843010",
            "text": "Skemmtileg lesning.\nAlltaf gott framtak að þýða svona greinar frá erlendum síðum. Flott hjá þér. Fáðu hér smá klapp á bakið.\nÉg er alveg á því að margar þessar kenningar séu réttar en mér finnst gaman að halda í þá kenningu (þó svo að ég haldi í raun ekki að hún sé rétt heldur bara skemmtilegri) að Sirius sé ekki dáinn í raun og komi aftur ;P\nEða eins og hann sjálfur sagði í einhverjum áhugaspunanum sem ég las um hann:\n“I never died, I'm too sexy to die!”\n(þessi spuni er á fanfiction.net og er eftir MinervaEvenstar, snillingur, fyndin og flest eftir hana er mjög skemmtilegt.)"
        },
        {
            "user": "Neibb",
            "user_id": "59835",
            "date": "2007-05-01 01:10:42",
            "id": "4847954",
            "reply_to_id": "4847945",
            "text": "Þakka þér fyrir það.\nAkkúrat núna er ég að leggja lokahöndina á þyðingu um fyrirboða á Blendingsprinsinum.\nOg ég skal kíkja á þennan spuna;)\nBætt við 1. maí 2007 -  01:12\nÍ Blendingsprinsinum, ætlaði ég að skrifa."
        },
        {
            "user": "Tzipporah",
            "user_id": "4564",
            "date": "2007-05-01 11:59:48",
            "id": "4848661",
            "reply_to_id": "4847954",
            "text": "Frábært hjá þér.\nÞetta er rosaleg vinna að þýða svona. Ég þýddi einhvern tíman viðtal við Rowling eftir að HBP kom út það tók alveg marga daga.\nÞú ert meiriháttar að nenna þessu.\nEn MinervaEvenstar gerði æðislegan spuna svona one shot þar sem Harry, Hermione, Ron, Lupin og Sirius eru að kvarta yfir því hvað margt í myndunum stemmir ekki við bækurnar.\nSnilldar spuni. Ógeðslega fyndinn.\nHann má finna hér ef þið hafið áhuga:\nhttp://www.fanfiction.net/s/2591648/1/\nEn margir aðrir af spununum hennar eru mikið betri en þessi er bara geggjað fyndinn."
        },
        {
            "user": "Neibb",
            "user_id": "59835",
            "date": "2007-05-01 14:57:33",
            "id": "4849356",
            "reply_to_id": "4848661",
            "text": "Já ég sá viðtalið sem þú þýddir. Það var mjög vel gert.\nOg þakka þér fyrir."
        },
        {
            "user": "snugglemurder",
            "user_id": "67670",
            "date": "2007-05-01 14:54:50",
            "id": "4849341",
            "reply_to_id": "4843010",
            "text": "þetta er pæling"
        },
        {
            "user": "Eldkatla",
            "user_id": "15501",
            "date": "2007-05-02 01:42:36",
            "id": "4851986",
            "reply_to_id": "4843010",
            "text": "vó.. ég hló upphátt og orðið “samsæriskenningar” skaust í hugan á mér :D"
        },
        {
            "user": "themachine",
            "user_id": "59977",
            "date": "2007-05-05 23:14:01",
            "id": "4866735",
            "reply_to_id": "4843010",
            "text": "Athyglisverð og skemmtileg grein. Gaman að þessu. Ekki gaman að því að hann hefði dáið en gaman að þessum vísbendingum.\nSpurning hvort einhver finni svona í 7.bókinn sem ákvarðar hvort Voldermort eða Harry deyi."
        }
    ]
}
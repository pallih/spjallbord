{
    "forum_title": "Half-Life",
    "user": "RadicaaL",
    "user_id": "7940",
    "date": "2003-05-27 17:29:52",
    "title": "Richard \"Rickey\" Abrahams faðir TFC",
    "text": "Hver er maðurinn spurja eflaust margir núna, og ekki get ég beint sagt að það komi mér á óvart.\nRickey Abrahams er maðurinn, og er hann ástæðan fyrir því að TFC eins og við þekkjum það er til í dag.\nRickey fæddist árið 1947 í Dunfermiline í Skotlandi og ólst þar upp og bjó þar ásamt föður, móður og 12 systkinum í 2 herbergja timburkofa með útikamri í miðbænum við afar bág kjör.\nFaðir Rickey's var fyrsti atvinnumaður skota í leirdúfuskytteríi og vann meðal annars opna engilsaxneska mótið 10 ár í röð.\nSjaldan fellur eplið langt frá eikinni, og það er heldur engin undantekning í þessu tilviki. Snemma byrjaði Rickey að leika sér með skotvopn og segja gárungarnir að hann hafi skotið sitt fyrsta dýr þegar hann var aðeins 4 ára og var það hundur sem hafði verið að elta heimilisköttinn.\nOg svo liðu árin, núna er árið 1959 og Rickey á 12 ára afmæli.\nFaðir hans segir að nú sé kominn tími til að hann fari að æfa skytterí, annað væri bæri bara sóun á hæfileikum, og réttir honum pakka. Rickey opnar pakkann og sér hann að þetta er Megalander 1250 riffillinn sem pabbi hans notaði þegar hann vann fyrsta opna engilsaxneska mótið í leirdúfuskytteríi, þvílíki gjöf hugsar hann með sjálfum sér, en þetta er ekki allt og sumt segir pabbi hans og réttir honum svo 12 mánaða æfingakort í skytterísmiðstöð skotlands í Dunfermiline.\nEnn líða árin og Rickey er orðinn einn fremsti skotmaður evrópu og vinnur hvern glæsi sigurinn á fætur öðrum.\nÞó svo að Rickey sé ekki hræddur við að þeyta byssukúlum hátt upp í loftið þá er hann hræddur við að fljúga.\nOpna Írska mótið er eina keppnin sem Rickey hefur aldrei sigrað á og honum dauðlangar til að taka dolluna heim í þetta skiptið.\nÁkveður hann þá að keyra á milli Dunfermiline og Dublin. Þegar aðeins örfáir kílómetrar eru eftir munar engu að hann keyri á nautgripi á veginum, hann neyðist til að sveigja út af veginum og bíllinn fer nokkrar veltur.\nEn okkar maður er sko alls enginn vælukjói og lætur ekki nokkrar veltur buga sig og út úr bílnum hann stígur, úff, þarna slapp ég með skrekkinn hugsaði hann, best að labba bara restina, í þeim töluðu orðum kemur brjálað naut og stangar Rickey í síðuna.\nRickey keppti aldrei framar í leirdúfuskytteríi.\nÁ næstu árum flytur Rickey til Glasgow og gerir ekkert annað en að djamma og djúsa og leirdúfuskytteríið sem einu sinni átti hug hans allan er nú gleymt og grafið.\nÞað er árið 1987 og Rickey er fertugur í dag, hann á heima í rottuholu einhvers staðar í Glasgow, þetta er ekki sami lífsglaði Rickey og við þekktum einu sinni.\n*bank* *bank*\nÞó svo að Rickey sé búinn að slíta tengsl við alla ættingja, þá kemur faðir hans alltaf til hans á afmælum.\nFaðir hans færir honum gjöf sem seinna átti eftir að breyta lífi hans, þetta er einhvers konar apparat er kallast tölva og á því er áfastur skjár.\nOg árin líða, Rickey kveikir á tölvunni og byrjar að spila Pacman.\nÞetta er ömurlegur leikur hugsar hann, af hverju eru allir þessir leikir svona lélegir!\nÚtí horni hvílir gamli Megalander 1250 rifillinn.\nAllt í einu fær Rickey þessa þvílíku hugdettu, hvernig væri það nú eiginlega að búa til leik þar sem aðal markmiðið væri að skjóta hvernig annan með sniper riffli, það væri sko alvöru hasar.\nNæstu ár keppist Rickey við að þróa þessa hugmynd í kollinum og notar hann tölvuna góðu við það einnig.\nSvo árið 1995 ákveður hann að fara til tölvuleikjaframleiðandans Valve og segja þeim frá þessar hugmynd sinni.\nValve sem á þessum tíma var ekki ríkt né stórt fyrirtæki tók á móti Rickey og sagðist vilja fá að hlusta á hvað hann segði.\nÁ móti Rickey tók Nicholas Robertson yfir tölvuleikjahönnuður hjá Valve og sagði Rickey honum frá því að hann hafi haft þessa hugmynd lengi í kollinum að búa til leik sem  snýst út á það að keppa á internetinu snipa allt er fyrir manni verði.\nNicholas fannst þetta vera frábær hugmynd og ákvað að ráða Rickey til fyrirtækisins.\n3 árum seinna kemur út sniper leikurinn Team fortress classic og seldust 1,5miljón eintök fyrstu 2 vikurnar.\nRickey er orðinn milljónamæringur og ákveður að flytja aftur til Dunfermiline og stofna þar skytterísskóla fyrir fátæka krakka sem hafa orðið undir í lífinu.\nÁrið 2001 lést faðir Rickey's og var hann 81 árs gamall.\nHans hinstu orð voru: “Rickey, lofaðu mér því að þú búir til team fortress 2, Rickey, lofaðu mér því”.\nSvarið veit ég því miður ekki.",
    "url": "https://www.hugi.is/hl/greinar/145659/richard-rickey-abrahams-fadir-tfc/",
    "url_id": "145659",
    "id": "1103159",
    "replies": [
        {
            "user": "Topas",
            "user_id": "54152",
            "date": "2003-05-27 17:47:43",
            "id": "1103160",
            "reply_to_id": "1103159",
            "text": "ég á bara ekki orð yfir þessari grein.. þvílík saga á bakvið einn leik :D\nsnilldar grein… :)  good going RaDiKaL"
        },
        {
            "user": null,
            "user_id": null,
            "date": "2003-05-27 17:55:05",
            "id": "1103161",
            "reply_to_id": "1103159",
            "text": "Þessi gaur minnir mig of mikið á gaurinn sem fretar alltaf í mystery man!"
        },
        {
            "user": null,
            "user_id": null,
            "date": "2003-05-27 17:57:41",
            "id": "1103162",
            "reply_to_id": "1103159",
            "text": "Massífur leikur, massífur gæji og mig hlakkar til TF2! Góð grein Radikal!\nKveðja,\nFixe"
        },
        {
            "user": null,
            "user_id": null,
            "date": "2003-05-27 17:57:49",
            "id": "1103163",
            "reply_to_id": "1103159",
            "text": "Þú verður að athuga það að Team Fortress kom fyrst út fyrir Quake 1 …\nÞessvegna heitir það Team Fortress Classic fyrir Half-Life"
        },
        {
            "user": "Nosebleed",
            "user_id": "12297",
            "date": "2003-05-27 17:59:22",
            "id": "1103164",
            "reply_to_id": "1103159",
            "text": "Ágætis grein, bara margt sem getur ekki staðist þarna. Ég kann ekki allar dagsetningar tengt þessu en ég man svona u.þ.b. samhengið…\nMálið er það að fyrst var búið til mod fyrir QuakeWorld sem bar nafnið Team Fortress. QW var ekki VALVe fyrirbæri ef ég man rétt. Síðan þegar HL kom út var gert mod fyrir það sem var Team Fortress Classic. TFC var ekki seldur einstaklega og heldur ekki TF. Báðir voru ókeypis svo framarlega sem þú áttir upprunalega leikinn (QW/HL).\nOg sniperleikurinn TFC? Hah! TF var allra fyrsti leikurinn sem hampaði á lofti teamplay umfram allt sem margir online leikir eru með núna. TFC var svo gerður fyrir HL eigendur.\nEn allavega þá kemur TF2 út sem mod fyrir HL2 svo ég segi svona 1-1/2 ár þar til hann kemur."
        },
        {
            "user": "Terminator",
            "user_id": "4765",
            "date": "2003-05-27 18:50:03",
            "id": "1103165",
            "reply_to_id": "1103164",
            "text": "er þetta saga eða ? passar ekki aaaaalveg við sögu TFC eins og nosebleed rak þarna. svo held ég að sniper sé einn ómerkilegasti classinn í TFC :p (ATH. mitt álit) :]"
        },
        {
            "user": "wolfy",
            "user_id": "16961",
            "date": "2003-05-27 19:10:09",
            "id": "1103166",
            "reply_to_id": "1103165",
            "text": "Það er alveg rétt að Team fortress kom fyrst út hjá Quake og ástæðan fyrir því er sá að einn af fyrrverandi lykilstarfsmönnum Valve “lak” þessari hugmynd til óvinarins(Quake).\nRickey var fyrst alveg brjálaður yfir þessu og hótaði að hætta við að gefa leikinn út hjá Valve því að Quake hafði stolið hugmyndinni hans, en Nicholas Robertson náði að sannfæra hann um það að Eftir svona 5-7 ár þá myndi enginn muna eftir Quake tf en allir eftir tf frá Valve, og sá spádómur hefur svo sannarlega ræst, því að í dag spilar enginn tf frá Quake.\nÞað var einhver að segja áðan að TF væri leikur sem snérist einungist út á teamplay, það er bæði rétt og rangt, en aðalatriðið er það að þú verður að vera öflugur með sniperinn ef þú ætlar að gera góða hluti.\nÉg hef mikla reynslu af alþjóðlegri spilamennsku\nog var jafnframt að spila í einni sterkustu tf deild samtímans, er ég þá auðvitað að tala um SFL(Snipers federation league)."
        },
        {
            "user": "wolfy",
            "user_id": "16961",
            "date": "2003-05-27 20:18:47",
            "id": "1103167",
            "reply_to_id": "1103166",
            "text": "“Eftir svona 5-7 ár þá myndi enginn muna eftir Quake tf en allir eftir tf frá Valve, og sá spádómur hefur svo sannarlega ræst, því að í dag spilar enginn tf frá Quake.”\nÞví miður muna allir eftir Quake1 TF því það var ekkert smá frægt, svo frægt að valve réðu Robin Walker sem átti hugmyndina af TF til að búa til TFC/TF2 fyrir þá."
        },
        {
            "user": "Nightshock",
            "user_id": "6269",
            "date": "2003-05-27 20:22:32",
            "id": "1103168",
            "reply_to_id": "1103166",
            "text": "Frá Quake? Quake er ekkert fyrirtæki. iD gerði Quake."
        },
        {
            "user": "victorius",
            "user_id": "1277",
            "date": "2003-06-06 18:40:23",
            "id": "1103169",
            "reply_to_id": "1103166",
            "text": "“Það er alveg rétt að Team fortress kom fyrst út hjá Quake og ástæðan fyrir því er sá að einn af fyrrverandi lykilstarfsmönnum Valve ”lak“ þessari hugmynd til óvinarins(Quake).”\nKannski er eg eitthvað að misskilja, en mer finnst skrytið að Valve hafi ætlað að bua til TF þetta lengi og svo endað með að bua til half-life sem notar Quake 3 velina (\nhttp://www.cdmag.com/articles/002/139/half_life_first_\nlook.html). Ansi stort stökk að ætla að bua til TF leik þegar Quake 1 “Stelur” hugmyndinni og bua svo til leik sem notar Quake 3 velina. Svo a eftir loksins TF classic.\nAnnars er eg ekkert i þessum TF malum."
        },
        {
            "user": null,
            "user_id": null,
            "date": "2003-05-27 17:59:42",
            "id": "1103170",
            "reply_to_id": "1103159",
            "text": "Frábær grein :"
        },
        {
            "user": "Draugssi",
            "user_id": "13719",
            "date": "2003-05-27 17:59:57",
            "id": "1103171",
            "reply_to_id": "1103159",
            "text": "Þetta vissi ég ekki, mikil saga bakvið góðan leik . ;) þakka fyrir fræðsluna Radikal :)\nKv. CoreK"
        },
        {
            "user": "Bak3r",
            "user_id": "23590",
            "date": "2003-05-27 18:08:15",
            "id": "1103172",
            "reply_to_id": "1103159",
            "text": "sjúkur róni"
        },
        {
            "user": "sphinx",
            "user_id": "643",
            "date": "2003-05-27 18:08:31",
            "id": "1103173",
            "reply_to_id": "1103159",
            "text": "góð grein!\nvona bara að einhver komi með svona sögu yfir goosman sem bjó til counter-strike"
        },
        {
            "user": "johanng",
            "user_id": "9215",
            "date": "2003-05-27 18:12:59",
            "id": "1103174",
            "reply_to_id": "1103159",
            "text": "Geðveik grein, svalur! ;)"
        },
        {
            "user": null,
            "user_id": null,
            "date": "2003-05-27 18:13:43",
            "id": "1103175",
            "reply_to_id": "1103159",
            "text": "Hugljúf saga og frábær grein"
        },
        {
            "user": "Spike",
            "user_id": "3353",
            "date": "2003-05-27 18:38:39",
            "id": "1103176",
            "reply_to_id": "1103159",
            "text": "hahaha, skemmtileg lesning"
        },
        {
            "user": "Spike",
            "user_id": "3353",
            "date": "2003-05-27 18:53:54",
            "id": "1103177",
            "reply_to_id": "1103176",
            "text": "snilld :"
        },
        {
            "user": null,
            "user_id": null,
            "date": "2003-05-27 18:55:57",
            "id": "1103178",
            "reply_to_id": "1103159",
            "text": "Snilld! :D"
        },
        {
            "user": "stymbo",
            "user_id": "22320",
            "date": "2003-05-27 19:15:34",
            "id": "1103179",
            "reply_to_id": "1103159",
            "text": "Flott grein > TFC lifir í hjarta allra - TFC 4evah !"
        },
        {
            "user": "oN3MOo",
            "user_id": "22449",
            "date": "2003-05-27 19:18:43",
            "id": "1103180",
            "reply_to_id": "1103159",
            "text": "ok núna er eg forrvitin.. er þetta allt satt ?\n:$"
        },
        {
            "user": "toddisuri",
            "user_id": "28535",
            "date": "2003-05-27 19:36:58",
            "id": "1103181",
            "reply_to_id": "1103159",
            "text": "flott grein marr!!"
        },
        {
            "user": "wolfy",
            "user_id": "16961",
            "date": "2003-05-27 20:16:40",
            "id": "1103182",
            "reply_to_id": "1103159",
            "text": "Því miður er þetta ekki satt, og Team Fortress classic er ekki “sniper leikur”,né leikur. Það er MOD fyrir Half-Life.\nHvaðan kom Team Fortress classic? Það kom frá Quake1 Team Fortress MODinu, og Robin Walker átti hugmyndina af þessu. Og hann var ráðinn af valve til að búa til TFC & TF2."
        },
        {
            "user": "wolfy",
            "user_id": "16961",
            "date": "2003-05-27 21:00:39",
            "id": "1103183",
            "reply_to_id": "1103182",
            "text": "Af hverju heldurðu að ég hafi sagt:\n“Hver er maðurinn spurja eflaust margir núna, og ekki get ég beint sagt að það komi mér á óvart.” ?\nÁstæðan er sú að þó svo að Robin Walker hafi verið maðurinn sem tók við þessum óslípaða demant frá Rickey, þá er það ekki hann sem átti þessa hugdettu er TF var og er.\nRickey Abrahams var ekki með neina menntun né reynslu í að búa til leiki svo það segir sig nú bara sjálft að auðvitað þurfti hann einhverja faglega aðstoð með gerð leiksins og þar kom Robin Walker, maður með gríðarlega þekkingu á tölvuleikjum til sögunnar og halda því margir það að Robin Walker hafi verið einn viðriðinn við tf, en það er mikill misskilningur.\nÞað verður ekki tekið af Rickey Abrahams að án hans væri TF ekki til."
        },
        {
            "user": "wolfy",
            "user_id": "16961",
            "date": "2003-05-27 21:40:46",
            "id": "1103184",
            "reply_to_id": "1103183",
            "text": "Því miður átti hann Robin Walker & félaginn hans hugmyndina. :) Ef þú neitar því þurfum við bara að tala við Robin Walker sjálfan :)"
        },
        {
            "user": "duffman",
            "user_id": "29432",
            "date": "2003-05-27 21:46:33",
            "id": "1103185",
            "reply_to_id": "1103184",
            "text": "Hvaða leikur er TFC?"
        },
        {
            "user": "InSectZ",
            "user_id": "25145",
            "date": "2003-05-30 14:44:14",
            "id": "1103186",
            "reply_to_id": "1103185",
            "text": "team fortress classic"
        },
        {
            "user": "Rebook",
            "user_id": "1567",
            "date": "2003-05-27 20:42:32",
            "id": "1103187",
            "reply_to_id": "1103159",
            "text": "Ricky kann samt ekki trikkið en trikkið er að miða á hausinn :E"
        },
        {
            "user": "Icey",
            "user_id": "306",
            "date": "2003-05-27 21:45:45",
            "id": "1103188",
            "reply_to_id": "1103159",
            "text": "Eins mannglöggur og ég er myndi ég segja að þetta væri Baldrick í Black Adder þáttunum."
        },
        {
            "user": "karijo",
            "user_id": "5836",
            "date": "2003-05-27 22:06:02",
            "id": "1103189",
            "reply_to_id": "1103159",
            "text": "Ekki veit ég neitt um hvort þessi gaur átti hugmyndina af þessu modi/leik enn ég veit að hann er með þátt á discovery channel sem er um hóp af fólki sem er að grafa upp gamla kastala á bretlandi gæti ekki verið að þú sért með ranga mynd af kauða eða eikkað því þetta er alveg öruglega gaurin sem er með þennan þátt annað var það nú ekki takk fyrir\nbtw.góð lesning og vel skrifuð grein í alla staði\nkv.karijo"
        },
        {
            "user": "Icey",
            "user_id": "306",
            "date": "2003-05-27 22:21:30",
            "id": "1103190",
            "reply_to_id": "1103189",
            "text": "Það er einmitt Baldrick úr Black Adder ;)"
        },
        {
            "user": "Amything",
            "user_id": "76",
            "date": "2003-05-27 22:47:50",
            "id": "1103191",
            "reply_to_id": "1103159",
            "text": "Baldrick hefur greinilega gert ýmislegt um æfina!\nFrábær grein :)"
        },
        {
            "user": "Gspeed",
            "user_id": "9351",
            "date": "2003-05-27 23:19:40",
            "id": "1103192",
            "reply_to_id": "1103159",
            "text": "Kúl sóktirðu þetta ekki á netinu og þýddir það?"
        },
        {
            "user": "downhall",
            "user_id": "20471",
            "date": "2003-05-27 23:21:17",
            "id": "1103193",
            "reply_to_id": "1103159",
            "text": "snilldar grein"
        },
        {
            "user": "Dabbi14",
            "user_id": "10244",
            "date": "2003-05-27 23:28:30",
            "id": "1103194",
            "reply_to_id": "1103159",
            "text": "lol bull ;D"
        },
        {
            "user": "Nessi",
            "user_id": "21000",
            "date": "2003-05-27 23:46:40",
            "id": "1103195",
            "reply_to_id": "1103159",
            "text": "Svöl grein skemmtilegt að lesa.. Komdu næst með um hl og cs :D:D:D:Ð\nRickey er ílla sætur :o\nFlam3z– :o :D"
        },
        {
            "user": "forum",
            "user_id": "5686",
            "date": "2003-05-28 14:38:17",
            "id": "1103196",
            "reply_to_id": "1103159",
            "text": "Hvar fékkstu allar þessar upplýsingar ? :o annars snilldar grein félagi ! vel skrifuð :)"
        },
        {
            "user": null,
            "user_id": null,
            "date": "2003-05-28 15:42:29",
            "id": "1103197",
            "reply_to_id": "1103159",
            "text": "lol, lítur út fyrir að vera róni :)\nannars, snilldar grein, mætti koma með fleirri svona greinar á áhugamálið ;)\nkv.\n[.evil.]Indy\nViggi"
        },
        {
            "user": null,
            "user_id": null,
            "date": "2003-05-28 16:05:15",
            "id": "1103198",
            "reply_to_id": "1103197",
            "text": "Ég veit nú ekki alveg hver þessi Baldrick er, en það gæti vel hugsast að þið séuð nú jafnvel að taka feil á Rickey og haldið að hann sé einhver af hinum 9 bræðrunum sem hann á.\nÉg sá nú einhvers staðar á netinu fjölskyldumynd af þeim systkinunum og þeir bræður eru allir nauðalíkir."
        },
        {
            "user": null,
            "user_id": null,
            "date": "2003-05-28 16:27:09",
            "id": "1103199",
            "reply_to_id": "1103198",
            "text": "Nei RaDiKaL, bræðurnir voru 8."
        },
        {
            "user": "OBhave",
            "user_id": "3496",
            "date": "2003-05-28 16:35:22",
            "id": "1103200",
            "reply_to_id": "1103159",
            "text": "Ég held að Radical sé að hafa okkur alla að fíflum =D"
        },
        {
            "user": "wolfy",
            "user_id": "16961",
            "date": "2003-05-28 17:04:27",
            "id": "1103201",
            "reply_to_id": "1103159",
            "text": "Ég skil ekki afhverju þessi grein var samþykkt, hún hefur ekkert við Half-Life/TFC að gera. Hver sem er gæti gert svona rugl grein of fengið stig fyrir bull. :\\"
        },
        {
            "user": "wolfy",
            "user_id": "16961",
            "date": "2003-05-28 17:42:08",
            "id": "1103202",
            "reply_to_id": "1103201",
            "text": "Rugl í augum þínum, heilög ritning í augum aðra."
        },
        {
            "user": "wolfy",
            "user_id": "16961",
            "date": "2003-05-28 18:15:52",
            "id": "1103203",
            "reply_to_id": "1103202",
            "text": "Það væri nú skemmtilegra að fá greinar sem tengjast leiknum."
        },
        {
            "user": "Snowy",
            "user_id": "1032",
            "date": "2003-05-31 21:48:24",
            "id": "1103204",
            "reply_to_id": "1103202",
            "text": "RaDiKaL\nHvar í ósköpunum lastu um þennan Rickey Abrahams?\nÉg var að leita á Google (besta leitarvélin BTW) og það eina sem ég fann var þessi ofanskrifaða grein.\nWTF?"
        },
        {
            "user": null,
            "user_id": null,
            "date": "2003-05-31 21:52:59",
            "id": "1103205",
            "reply_to_id": "1103204",
            "text": "Allar þær upplýsingar sem ég hef fengið um kappann hafa verið ritaðar í private forums á vegum Valve."
        },
        {
            "user": "raubbi",
            "user_id": "25846",
            "date": "2003-06-01 00:27:55",
            "id": "1103206",
            "reply_to_id": "1103201",
            "text": "Frábær grein, RaDiKaL. Mér hefðai aldrei dottið í hug að TFC ætti svona sögu.\nwolfy: Fyrst að hver sem er gæti “gert svona rugl grein of fengið stig fyrir bull”, heldurðu þá að stjórnendurnir fari að samþykkja greinar án þess að vita hvað þeir eru að samþykkja? Eins og þú hefur kannski tekið eftir, þá kannast margir við þessa sögu og þá myndi sá sem skrifaði þessa grein (í þessu tilfelli RaDiKaL) ekki fara að ana út í svona vitleysu og hafa von á því að fá refsingu.\nFjúff… búinn að skrifa… kannski dálítið langdregið, en…\nkv. raubbi"
        },
        {
            "user": "Trolldad",
            "user_id": "33466",
            "date": "2003-06-02 20:02:33",
            "id": "1103207",
            "reply_to_id": "1103206",
            "text": "málið er að tfc suckz :D Cs er lífið"
        },
        {
            "user": "Bjozzman",
            "user_id": "6233",
            "date": "2003-05-28 18:43:30",
            "id": "1103208",
            "reply_to_id": "1103159",
            "text": "Gje Gje = Góð grein :):)"
        },
        {
            "user": "hugo",
            "user_id": "11728",
            "date": "2003-05-28 19:07:04",
            "id": "1103209",
            "reply_to_id": "1103208",
            "text": "WTF “þetta er Megalander 1250 riffillinn sem pabbi hans notaði þegar hann vann fyrsta opna engilsaxneska mótið í leirdúfuskytteríi”\nMaðurinn hefur verið sú mesta skytta sem á jörðina hefur stigið víst hann vann leirdúfuna með riffli, ég er vanur að nota haglarann.\nAnnars góð grein og vel skrifuð."
        },
        {
            "user": "Soldier127",
            "user_id": "8627",
            "date": "2003-05-28 21:16:24",
            "id": "1103210",
            "reply_to_id": "1103159",
            "text": "Flott grein nema þetta síðasta\nHans hinstu orð voru: “Rickey, lofaðu mér því að þú búir til team fortress 2, Rickey, lofaðu mér því”…svona heyrir maður bara í slúðurblöðunum :)"
        },
        {
            "user": "xark",
            "user_id": "1706",
            "date": "2003-05-28 22:13:26",
            "id": "1103211",
            "reply_to_id": "1103210",
            "text": "það er góður siður að geta heimilda ef msður vill sjálfur skoða það sem greinasendandi þýddi, ekki séð neitt slíkt hérna, linkar anyone ? :)\n“Rickey, lofaðu mér því að þú búir til team fortress 2, Rickey, lofaðu mér því”.\n.. rickey ræður engu um það samkvæmt greininni, hann bara kom með hugmynd sem varð svo tfc en bjó engann veginn til leikinn og því síður ákveðið eða gert framhald."
        },
        {
            "user": "DaC",
            "user_id": "15383",
            "date": "2003-05-29 04:01:58",
            "id": "1103212",
            "reply_to_id": "1103159",
            "text": "þessi grein getur ekki verið meira en 20% sönn, svo mikið er crapið. Held samt hún sé 0% sönn. Bull."
        },
        {
            "user": null,
            "user_id": null,
            "date": "2003-05-30 12:08:36",
            "id": "1103213",
            "reply_to_id": "1103159",
            "text": "það sem mér finnst best að það er actually fólk þarna sem trúir þessu…\nog það sem er betra en það er að það er fólk þarna sem er svakalega móðgað út af þessu og byrjar að benda á staðreyndir til að afsanna þetta.\nÞetta er það sem ég kýs að kalla “GOTT GRÍN”\n:D"
        },
        {
            "user": "Pesi",
            "user_id": "2184",
            "date": "2003-06-03 04:03:57",
            "id": "1103214",
            "reply_to_id": "1103159",
            "text": "sniff\netta er snild\n:D"
        },
        {
            "user": "kazaaguy",
            "user_id": "17821",
            "date": "2003-06-03 23:38:23",
            "id": "1103215",
            "reply_to_id": "1103159",
            "text": "Ég veit ekkert hvað TFC er. Samt finst mér þetta vera ein besta grein sem ég hef lesið hérna."
        },
        {
            "user": "daviid",
            "user_id": "30827",
            "date": "2003-06-08 23:22:43",
            "id": "1103216",
            "reply_to_id": "1103159",
            "text": "Manni langar soldið í TFC eftir að hafa lesið þessa grein, en TFC serverinn er alltaf tómur :( En góð grein! Þú átt hrós skilið :)\nCrazeR"
        },
        {
            "user": "BSP",
            "user_id": "20274",
            "date": "2003-06-10 17:19:01",
            "id": "1103217",
            "reply_to_id": "1103159",
            "text": "Snild"
        }
    ]
}
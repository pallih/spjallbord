{
    "forum_title": "Heilsa",
    "user": null,
    "user_id": null,
    "date": "2006-01-28 16:57:19",
    "title": "Ökklatognun",
    "text": "Margir eiga þá hættu að misstíga sig og togna við minnstu hreyfingu. Það er ekki mjög skemmtilegt en það eru nokkur atriði  sem þarf að hafa í huga þegar einhver tognar.\nEf einhver tognar sem er rétt hjá þér er það fyrsta sem þú átt að gera er að taka viðkomandi varlega úr skónum, setja fótinn upp og taka utan um fótinn, þrýsta þar sem bólgan virðist vera að myndast, eða halda bara um ökklann. Því fyrr sem það er gert, því betra því að fyrstu mínúturnar skipta lang mestu máli til þess að koma í veg fyrir að tognunin verði alvarleg og djúpt mar myndist. Ef ís er til staðar á að ná í hann (ís er betri en kælikrem, kælir betur) og teygjubindi og leggja ísinn á bólguna og vefja teygjubindinu um til þess að halda ísnum. Best er að kæla í minnst korter áður en farið er með fórnarlambið á slysó eða eitthvað álíka ef það er óskandi. Það er lang best að kæla svo fótinn á tveggja tíma fresti, korter í senn það sem eftir er dagsins og það hjálpar auðvitað að taka bólgueyðandi lyf, Voltaren eða Ibúfen.\nÍ flestum tilfellum er óþarfi að fara á Slysamóttökuna í Fossvoginum. Flokkast undir tímaeyðslu þar sem þú eyðir klukkutíma í að bíða og svo hálftíma í því að það séu teknar myndir af þér og svo korteri í það að fá að vita að þú sért ekki brotinn og svo ertu rukkaður um 2000 kr. og ekkert meira gert en það. Fólkið sem er að vinna þarna er að vinna langar vaktir, 16 tíma vaktir og er oft ekkert í andlegu ástandi til þess að nenna að taka á móti sjúklingum. Ef eitthvað bendir til þess að fórnarlambið sé brotið er auðvitað ástæða til þess að leita læknis en ef sá hinn sami getur beygt sig, hreyft tærnar og finnur ekkert fyrir er það ekki þess virði.\nEf um síendurtekna tognun í sama fæti, sama stað er að ræða þá mæli ég með því að leita til sérfræðing, ortopedar (ber enga ábyrgð á stafsetningunni) eða stoðtækjafræðings. Þeir kíkja á fótinn og benda á innlegg eða teygjusokka sem eiga að hjálpa liðböndunum að styttast. Það marg borgar sig og það kostar ekki neitt að fara til hans, minna en að fara á slysó og hann veit allt um þetta. Það er jafn gáfulegt að fara með tognaðann ökkla upp á slysó og að fara þangað og kvarta yfir tannpínu. Læknarnir eru læknar, krukka í líffærunum, ortopedar þekkja liðböndin og beinin í fótunum á latínu rétt eins og tannlæknir veit hvað jaxlarnir heita.\nVonandi hefur þetta hjálpað einhverjum… eða mun hjálpa.",
    "url": "https://www.hugi.is/heilsa/greinar/372420/okklatognun/",
    "url_id": "372420",
    "id": "3026899",
    "replies": [
        {
            "user": "fkndabbi",
            "user_id": "9677",
            "date": "2006-01-28 17:42:58",
            "id": "3027464",
            "reply_to_id": "3026899",
            "text": "Smá ábendingar\nBest er að nota kælipokar þarsem að hann legst betur uppað öklanum og jafnvel hægt að vefja honum utanum öklann og það lekur ekki vatn af honum auk þess að klakar geta haft skarpar brúnir sem er virkilega óþægilegt ef mann eru bólgnir og aumir\nFlest öll íþróttahús eiga til kælipoka í frysti ef eitthvað kemur uppá þar\nEf menn eru t.d. í fjallgöngu er sniðugt að reyna að rata á næsta læk og stinga öklanum þar í kælingu\nMín reynsla er að íbúfen gerir óttalega lítið gagn nema að ég sé að taka of lítið magn sem gæti verið vel hugsanlegt enn t.d. voltaren kremið virkar alveg frábærlega og í maí á seinasta ári tognaði ég t.d. á ökkla þegar ég var í körfubolta, ég var byrjaður að ganga á fætinum á þriðja degi eftir tognunina með ökklaspelku"
        },
        {
            "user": "Regza",
            "user_id": "30997",
            "date": "2006-01-28 18:08:31",
            "id": "3027582",
            "reply_to_id": "3026899",
            "text": "Snilld þetta verður maður að muna næst..\nÉg datt einmitt og snéri mig illa á ökla fyrir jól.. Þrjóskan og stoltið í mér sagði mér að drattlast á fætur og komast heim og þá fyrst gæti maður “vorkennt” sjálfum sér ;Þ\nEn ég fór heim og einhverra hluta vegna taldi ég það best fyrir öklann að fara í bað… Datt ekki ísinn í hug ;/ En rúmum klukkutíma seinna var maður í vandræðum með að komast milli herbergja ;S En þegar pabbi kom heim nokrum tímum seinna þá léty hann mig einmitt hafa Voltaren, og hundskammaði mig fyrir að hafa ekki hringt og látið sækja mig…\nEn annars flott grein…"
        },
        {
            "user": "AngelicX",
            "user_id": "7629",
            "date": "2006-01-28 18:09:19",
            "id": "3027587",
            "reply_to_id": "3026899",
            "text": "líkamsástand og virkni hefur áhrif á það hversu lengi tognun er að lagast, af minni reynslu… Byrja á að kæla í ca. 15 min, síðan að vefja og hafa þétt vafið í aðrar 15min, síðan aftur að kæla. Rotera sona í ca 1 1/2 tíma (lengur ef þú nennir).  Reyna á fótinn, t.d. með að stíga í hann innan sólarhrings, daginn eftir er ágætis viðmiðun.  Ef það er mikill verkur (athuga að hafa fótinn vafinn þegar stigið er í hann), skal leita læknishjálpar.  Bólgueyðandi lyf eru í flestum tilfellum óþörf ef um tognaðan ökkla er að ræða og kælt er strax. Ástæðan er sú að bólgur eru varnarviðbrögð líkamans til að hlífa hinum meidda útlim.."
        },
        {
            "user": null,
            "user_id": null,
            "date": "2006-01-28 19:29:28",
            "id": "3027967",
            "reply_to_id": "3026899",
            "text": "ég tognað ÍLLA fyrir 2 árum og ég er ekki enn búinn að ná mer !!\neða svon ég get alveg verið í íþróttum en ef ég er kannski að taka mikið að stenfnu breytingum eða taka  mikið í kálfa pressu þá finn ég fyrir honum(öklanum)!\nen þetta er alveg hárrett ferli hjá þer í sambandi við ef að maður tognar. En þá bæta einu að aðal atriðinu við og það er að fara á svona\nHringlaga bretti sem er eins og hálf kúla í laginu og veltur á alla kanta!!\nþað styrkir liðböndin mjög mikið og maður nær ser mun fyrr."
        },
        {
            "user": null,
            "user_id": null,
            "date": "2006-01-29 18:37:38",
            "id": "3032096",
            "reply_to_id": "3027967",
            "text": "Ég tognaði nú fyrst þegar ég var svona 10 ára og ég er ekki búin að ná mér:P AFtur á móti þá er ég komin með svo teygð liðböng að það þarf nánast ekkert til þess að ég togni. Gaman.\nÉg gleymdi að minnast á allar þessar jafnvægisæfingar. Það þarf reyndar að gera þær reglulega eins og allar aðrar æfingar svo að þetta gerir eitthvað gagn. Svo er líka sniðugt að fara bara upp á tábergið og allt þar á milli. Margt sem hægt er að gera."
        },
        {
            "user": "Greymantle",
            "user_id": "18648",
            "date": "2006-01-29 16:34:55",
            "id": "3031464",
            "reply_to_id": "3026899",
            "text": "Ortópedistar eru læknar með sérmenntun í beinum, liðböndum og liðamótum. Allir læknar læra bein, liðamót og liðbönd (sérstaklega á latínu), og eiga nú að geta átt við algenga hluti á borð við öklatognun. Þessvegna er líklega töluvert skárra að fara upp á móttöku með tognun en tannpínu. Það á þó sennilega heldur við þegar tognunin er alvarleg, t.d. slitin hásin."
        },
        {
            "user": "Greymantle",
            "user_id": "18648",
            "date": "2006-01-29 18:55:57",
            "id": "3032202",
            "reply_to_id": "3031464",
            "text": "Þegar um ökklatognun er að ræða er tilgangslaust að fara upp á slysó. Been there- done that. Hefði alveg eins getað farið til tannlæknis með tognunina eins og að fara upp á slysó. En athugaðu líka að ég var bara að tala um ökkla tognun í þessari grein, ekki tognun t.d. í hálsi, baki, læri eða úlnliði.\nTannlæknar eru líka læknar með sérmenntun í tönnum og læra allt þar sem venjulegir læknar læra í byrjun. Þessir læknar GETA jú gert eitthvað við þessari ökklatognun en þeir eru oft ekki í ástandi til þess að gera það. Læknarnir sem vinna á bráðamóttökunni þeir eru að vinna langan vinnudag og sjá margt og þykir ekkert skemmtilegt að sjá um einhvern tognaðan krakka. Ferlið á slysó er: Bíða í klukkutíma, þér er vísað inn í stofu, læknir kemur og segir að þú eigir að fara í röngen, ferð upp á 3. hæð, bíður í smá stund, ferð í röngen, bíður eftirm iða þar sem stendur “röngen” á og ferð svo niður þar sem læknirinn segir að þú sért ekki brotinn og býðst til að láta þig fá pjötlu sem á að kallast teygjusokkur og svo ertu látinn borga 2000 kr. fyrir röngen myndina. Læknarnir þarna huga ekkert að liðböndunum, segja ekkert um liðböndin eða athuga hvort að þau séu slitin. Læknarnir þarna ráða ekki yfir innlegjum, þeir vita oftast ekkert um æfingar sem hægt er að gera til þess að stytta liðböndin. Reynsla mín á slysó hefur aldrei verið góð þegar tognun er annars vegar. Ég veit um engan sem hefur góða reynslu af slysó þegar tognun er annars vegar en endilega bendið mér á einhvern sem hefur það."
        },
        {
            "user": "Greymantle",
            "user_id": "18648",
            "date": "2006-01-29 22:18:57",
            "id": "3033592",
            "reply_to_id": "3032202",
            "text": "Tannlæknar taka sömu áfanga og læknar í líffærafræði í námsbyrjun, en klínisk vinna og frekari menntun hefur aðrar áherslur. Þeir eru ekki læknar með sérmenntun.\nÉg veit ekki hversu mikilvægt er að fara á slysamóttöku með vægar tognanir, en mér finnst ekki nógu gott ef þeir greina ekki slitin liðbönd (sem skiptir máli að skorða af strax) eða veita aðra þjónustu sem gæti legið á að veita.\nOg verra ef að vaktalengd lækna er ástæða til að sleppa mótökuheimsóknum, því ef þeir ráða ekki við að meðhöndla tognanir, hvernig ráða þeir við alvarlegri veikindi?\nÁstæðan fyrir röntgenmyndatökunni er sjálfsagt að verulegum tognunum geta fylgt sprungur í hælbeinum.\nÉg fylgdi amk. frænku minni í skoðun um daginn, með tognaðan ökkla, og hún fékk ágætis afgreiðslu, eftir því sem ég best veit."
        },
        {
            "user": "ballerinan",
            "user_id": "62507",
            "date": "2006-01-30 19:57:04",
            "id": "3037927",
            "reply_to_id": "3032202",
            "text": "skil akkúrat hvað þú átt við. En ég tognaði á ökkla frekar illa fyrir svona einu og hálfu ári og ég er ekki enn búin að jafna mig. Geturu því bent mér á einn af þessum “sérstöku” læknum, veit ekki alveg hvað þeir heita…"
        },
        {
            "user": "ballerinan",
            "user_id": "62507",
            "date": "2006-01-31 19:43:44",
            "id": "3043463",
            "reply_to_id": "3037927",
            "text": "Ég veit að það er einn á austurströnd á Seltjarnarnesi, þarna í ljótu blokkunum.  Nákvæmlega man ég ekki…"
        },
        {
            "user": "ballerinan",
            "user_id": "62507",
            "date": "2006-01-31 21:30:07",
            "id": "3044185",
            "reply_to_id": "3043463",
            "text": "ok, takktakk:)"
        },
        {
            "user": null,
            "user_id": null,
            "date": "2006-03-25 00:54:24",
            "id": "3263483",
            "reply_to_id": "3026899",
            "text": "ég var einu sinni í körfubolta.. og missteig mig eitthvað og tognaði :/ en fattaði það ekki, sast niður og fór úr skónum, strax orðinn mega-bólginn en kláraði æfinguna, var dáldið erfitt að sofna um kvöldið, en það tókst :D svo vaknaði ég með klump :D\nen já.."
        }
    ]
}
{
    "forum_title": "Húmor",
    "user": null,
    "user_id": null,
    "date": "2005-12-08 15:19:43",
    "title": "Jólahlaðborðið í danska fyrirtækinu.",
    "text": "Það þarf að vera pláss fyrir alla.\n2. desember\nTil allra starfsmanna:\nÞað er mér mikil ánægja að tilkynna að jólahlaðborð fyrirtækisins,\njulefesten, verður haldin á Steikhúsi Argentína þann 20 desember.\nJólaskreytingar verða komnar á sinn stað og lítil hljómsveit mun spila\nvinalega og velþekkta jólasöngva. Aðstoðarforstjórinn kemur og leikur\njólasveininn og hann ætlar líka að kveikja á jólatrénu. Þið megið koma með\njólagjafir en þær mega ekki kosta meira en 200 krónur.\nÉg óska ykkur og fjölskyldum ykkar friðar á aðventu.\nTina Johansen\nfulltrúi í starfsmannahaldi\n—\n3. desember\nTil allra starfsmanna:\nÞað var ekki meiningin með tilkynningunni í gær að móðga tyrknesku\nvinnufélagana okkar. Við vitum að helgidagarnir þeirra eru ekki alveg\nsamstæðir okkar. Þess vegna köllum við jólahlaðborðið framvegis\nárslokaveislu. Af þessum ástæðum verður ekkert jólatré og ekki\njólasöngvar.\nÉg óska ykkur og fjölskyldum ykkar góðra stunda.\nTina Johansen\nfulltrúi í starfsmannahaldi\n—\n7.desember\nTil allra starfsmanna\nFélagi í Anonyme Alkoholikere, AA, sem ekki vill láta nafns síns getið af\neðlilegum ástæðum, krefst þess að á árslokaveislunni verði þurrt borð. Með\ngleði get ég sagt að það verður orðið við þessum óskum en vil um leið\nbenda á að þurrkinn eftir veisluna get ég ekki ábyrgst. Þar að auki verða\nekki gefnar jólagjafir því verkalýðsfélagið hefur mótmælt og telur 200\nkrónur allt of háa upphæð í jólagjafir.\nTina Johansen\nfulltrúi í starfsmannahaldi.\n—\n9. desember\nTil allra starfsmanna\nMér heppnaðist að fá borð langt frá hlaðborðinu fyrir félaga okkar úr\nmegrunarklúbbi fyrirtækisins. Svo fékk ég líka borð fyrir alla ólétta rétt\nhjá salernisdyrunum. Hommar sitja hlið við hlið. Lesbiur þurfa ekki að\nsitja við hliðina á hommunum, þær fá sér borð. Að sjálfsögðu fá hommar og\nlesbiur blómaskreytingu á borðin sín.\nERUÐ ÞIÐ NÚ ÁNÆGÐ…EÐA HVAÐ?\nTina Johansen\nfulltrúi á geðveikradeildinni í starfsmannahaldi\n—\n10. desember\nTil allra starfsmanna\nAð sjálfsögðu tökum við tillit til þeirra sem ekki reykja. Teppi verður\nnotað til að skipta veislusalnum í tvær deildir. Möguleiki á að hafa\nreyklaust fólk í tjaldi fyrir utan veitingahúsið.\nTina Johansen\nfulltrúi í starfsmannahaldi fyrir undirokaða\n—\n14. desember\nTil allra starfsmanna\nGrænmetisætur! Ég beið nú bara eftir að heyra frá ykkur. Mér er svo\ninnilega, alveg skít sama hvort veislan passar fyrir ykkur eða ekki. Við\nförum á Steikhúsið. Mín vegna getið þið farið til Mánans 20.desember til\nað sitja sem lengs frá dauða-grillinu sem þið mögulega getið. Njótið, for\nhelvede, saladbarsins og étið ykkar hráu tómata. Og munið að tómatar hafa\nlíka tilfinningar. Þeir æpa þegar maður sker í þá, ég hef sjálf heyrt það.\nJæja svín, þarna fenguð þið á baukinn!\nÉg óska öllum hvínandi góðra jóla, drekkið ykkur drullu-full, svo þið\nfarið í kóma!\nKveðja frá “Bitchen” á þriðju hæðinni.\n—\nTil allra starfsmanna\nÉg er viss um að ég tala fyrir hönd okkar allra, þegar ég óska Tine\nJohansen góðs bata. Það verður metið við ykkur ef þið sendið henni kort\nmeð góðum óskum á Geðdeildina. Stjórn fyrirtækisins hefur ákveðið að það\nverður ekki nein árslokaveisla eða jólahlaðborð. Þið megið taka ykkur frí\nallan daginn þann 20. desember á fyrirtækisins kostnað.\nGleðileg jól!\nFrederik Lindstrøm\nstarfsmannastjóri",
    "url": "https://www.hugi.is/humor/greinar/353877/jolahladbordid-i-danska-fyrirtaekinu/",
    "url_id": "353877",
    "id": "2783929",
    "replies": [
        {
            "user": "Kongull",
            "user_id": "55799",
            "date": "2005-12-08 23:35:21",
            "id": "2790919",
            "reply_to_id": "2783929",
            "text": "Hehe, svoldið langur en fyndinn."
        },
        {
            "user": "Joop",
            "user_id": "59499",
            "date": "2005-12-09 20:26:22",
            "id": "2794055",
            "reply_to_id": "2783929",
            "text": "Alls ekki virði lesningarinnar."
        },
        {
            "user": "Valvass",
            "user_id": "42943",
            "date": "2006-01-05 02:25:26",
            "id": "2915084",
            "reply_to_id": "2783929",
            "text": "hehehheh eg hlo af þessum LOL!"
        }
    ]
}
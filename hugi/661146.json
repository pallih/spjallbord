{
    "forum_title": "Íslensk Tónlist",
    "user": "sabbath",
    "user_id": "64154",
    "date": "2009-06-16 21:26:37",
    "title": "Bestu íslensku lögin síðustu 20 ár",
    "text": "Þetta var skrifað út á Skógarströnd en ég vinna þar mest alla virka daga og hef ekkert internet samband þannig að mér leiðist stundum á kvöldin.\nÁstæðan af hverju ég hef síðustu 20 ár er því ég hef kynnt mér íslenska tónlist miklu betur á því tímabili en fyrir, og ég vildi ekki að þið færuð að kynna mér fyrir fullt af gömul slögurum(þekki samt alveg slatta, bara ekki nógu mikið). Ég er samt ekki alveg viss hvenær 2 af lögunum eru samin en þau er nógu góð til að komast á þennan lista hvort sem er.\nFyrir þá sem ætla að segja að það vantar lag, eru ósammála mér um uppröðunina, finnast sum lög ekki eiga heima þarna, eða ætla að vera með einhvern kjaft við mig, vil ég minna á að þetta er\nekki\nykkar álit, þetta er\neingöngu mitt álit\n. Hefur nokkuð oft komið fyrir að fólk tekur ekki eftir því.\nTil að hafa þetta sem fjölbreytilegast hef ég aðeins eitt lag á hvert band. Ef ég veit um link að laginu á netinu þá hef ég hann með neðst.\nÞað eru auðvitað einhver lög síðustu 20 ár sem ég hef ekki heyrt, en hérna er listinn minn, njótið.\n15: Sign – Rauða Ljósið\nByrjunarriffið er með því kröftugasta sem ég hef heyrt með þessari hljómsveit. Krafturinn minnkar smávegis þegar lengra kemur í lagið en heldur vel þeim krafti út lagið. Söngurinn er mjög góður og viðlagið er með mest grípandi sem þeir hafa gert.\n14: Andlát – You Bleed The Same Blood As I\nSigurvegarar Músiktilrauna árið 2001.\nRöddin í söngvaranum er verulega sérstök en passar samt vel við. Eins og Rauða Ljósið er byrjunarriffið verulega kröfugt, en mér finnst krafturinn haldast mjög vel út lagið. Hljóðið í þessu lagi verð ég að hrósa fyrir, það er frábært og ekkert minna en það.\nHeyra má lagið\nhér\n.\n13: Ham – Musculus\nÉg reyndar veit ekki nákvæmlega hvenær þetta lag var samið en hef það samt á listanum, enda er þetta það gott lag. Live útgáfan af þessu lagi(Skert Flog) er hreint of beint frábær. Það var helvíti svalt að hafa kvartett að syngja þennan verulega sérstaka texta. Fá riff í þessu lagi en mjög þétt og góð.\nHeyra má hluta af laginu\nhér\n.\n12: Bróðir Svartúlfs – Fyrirmyndar Veruleika Flóttamaður\nSigurvegarar Músiktilrauna árið 2009.\nÞeir sem þekkja mig(eða vita eitthvað um mig) vita að þessi tónlist er ekki mín uppáhalds, reyndar hlusta ég ekkert á rapp. En ólíkt mörgum öðrum rapphljómsveitum er þetta heil hljómsveit og hefur fjölbreytileg áhrif. Viðlagið er gott(þó ég á verulega erfitt með að skilja hann, en það kemur alltaf fyrir þegar ég hlusta á rapp), gítarsólóið og bassalínurnar eru grípandi og lokakaflinn er alltof þungur til að geta verið flokkaður sem rapp, sem er gott að mínu mati. Þeir verðskulduðu sigurinn.\nHeyra má lagið\nhér\n.\n11: Foreign Monkeys – Love Song\nSigurvegarar Músiktilrauna árið 2006.\nÞetta er jafngott og hvað það er sérstakt. Söngurinn er sérstakur, riffin eru frekar sérstök og millikaflinn er….. ég hef ekkert annað orð; sérstakt. En þetta helst vel saman og er mjög gott. Smáöskrið í endanum kemur  líke mjög vel út. Ég virkilega þarf að sjá þetta lag live þar sem mér finnst þeir vera miklu kröftugri live en á plötunni.\nHeyra má lagið\nhér\n.\n10: Lada Sport - Blame It On The Dead Guy\nÉg hef heyrt eitthvað af plötunni þeirra og það heillar mig ekki mjög mikið. Samt sem áður er þetta fimm ára gamla lag með þeim verulega flott. Það er ennþá skemmtilegra að sjá þetta lag á upptökunum þeirra frá Músiktilraunum árið 2004(lentu í 2. sæti) þar sem trommuleikarinn stendur sig betur, söngvarinn hefur skemmtilegt útlit og miklu betra hljóð en þær upptökur sem ég á.\n9: Gone Postal – Moth\nÁreiðanlega eina íslenska dauðarokks lag sem ég hef fílað strax og ég heyrði það fyrst. Hraðinn er mjög góður, jafnvel miða við önnur lög með þeim, skemmtilegt að slamma með þessu lagi og inniheldur bestu bassalínuna á þessum lista. Verður gaman að heyra í þessu á Eistnaflugi, vonandi.\nHeyra má lagið\nhér\n.\n8: Agent Fresco - ???\nSigurvegarar Músiktilrauna árið 2008.\nÉg hef aldrei vitað hvað þetta lag heitir, en hef heyrt það nokkrum sinnum á tónleikum og finnst alltaf jafngaman að heyra það. Þetta er þar að auki lagið sem sýnir að mínu mati að gítarleikarinn er sá hæfileikaríkasti af þeim, en hann tekur verulega flott sóló. Miða við að þetta er 8. uppáhalds íslenska lagið mitt síðustu 20 ár þá var ég frekar pirraður þegar ég sá að það var ekki á EP-plötunni þeirra.\nHeyra má lagið\nhér\n.\n7: Severed Crotch - Breath Of Hatred\nRugl fyrir suma, eðalteknískt íslenskt dauðarokk fyrir aðra(þar á meðal mig). Á smáskífunni sem þetta lag er sýna þeir að þeir hafa breyst ágætlega mikið síðan EP plata þeirra, Soul Cremation, kom út. Meiri teknísknar pælingar, færri endurtekningar, oftar brotið taktinn en samt er hægt að hlusta á þetta og fíla vel. Clean gítarspilunin er mjög flott, þó að einhverjum ástæðum heyrist ískur í hurð.\nHeyra má lagið\nhér\n.\n6: Júpiters – Kóngasamba\nEins og með Musculus, er ég ekki alveg viss hvenær þetta lag var gefið út, en hef það samt á listanum. Þetta lag passar engann veginn á þennan lista, jazz með smá áhrif frá suður-amerískri tónlist. Þetta er samt alveg voðalega vel spilað á öll hljóðfærin(sem eru þónokkur), og eru allar melódíurnar gull. Þetta lag er af plötunni, Tja Tja, mjög góð plata.\n5: 200.000 Naglbítar – Hæð Í Húsi\nÁreiðnlega eina hljómsveitin sem ég get ekki verið 100% hlutdrægur , enda eru tveir meðlimir hljómsveitarinnar náskyldir mér. Mikið af þessu lagi er grípandi; trommurnar, söngurinn, viðlagið og lúðramelódía sem kemur allt í einu og helst í eina og hálfa mínútu.\n4: Diabolus – Inhumane\nFxxk já, hvað ég var alltaf ánægður þegar þeir tóku þetta lag á tónleikum(var verulega ósáttur á WOM, þó þeir stóðu sig mjög vel).  Krafturinn er frábær, söngvarinn skilar sínu mjög vel, riffin eru frábær og mjög djúp og sólóin eru mjög góð. Synd að þeir séu ekki starfandi lengur.\n3: We Made God – Bathwater\nÉg hef alveg verulega mikið af böndum hérna sem hafa keppt í Músiktilraunum. We Made God, 200.000 Naglbítar, Agent Fresco, Lada Sport, Foreign Monkeys, Bróðir Svartúlfs, Andlát og Sign. Allt við þetta lag er frábært. Löng grípandi riff, frábær söngur(og er textinn í undirskriftinni minni þegar ég skrifaði þetta), og fínn kraftur. Langbesta lagið af plötunni As We Sleep(þó hin séu nú ekki alslæm)\nHeyra má lagið\nhér\n.\n2: Sigur Rós - Svefn-g-englar\nHérna er annað lag sem einkennist af löngum melódíum. Þetta lag kemur af sjálfsögðu frá plötunni Ágætis Byrjun sem læt Sigur Rós fá góða athygli í útlöndum, og var grein í Morgunblaðinu fyrir stuttu um útgáfatónleika þeirra í Íslensku Óperunni, sem var fyrir rúmum 10 árum. Söngurinn er það sem heillaði mig strax við þetta lag, fer hátt upp, vel sungið, og ég skil ekki neitt sem hann segir(enda pæli ég meira í sönglínunum frekar en textana sem er sérstakt þar sem ég sem slatta af textum). Hin hljóðfærin eru samt ekki slæmt, enda er þetta lag í 2. sæti. Mjög fallegt lag.\nHeyra má lagið\nhér\n1: Jet Black Joe – Freedom\nFrá því ég heyrði þetta lag fyrst(sem var fyrir svona fjórum árum) hef ég verið ástfanginn af því. Þetta er, btw, eina lagið á listanum sem hefur kvensöngvara(sem ég því miður man ekki hvað hét, væri flott ef einhver gæti sagt mér það) og syngur hún það fantavel. Á tónleikunum þeirra í Laugardalshöll fyrir ári, kom hún fram og söng lagið alveg jafngott og í studio, ólíkt Páli sem hefur misst slatta af grunge-rödd sinni. Byrjar verulega fallega með góðu hljómborði, endar síðan að vera kröftugra og raddað á mjög góðan hátt. Sum af ykkur ættu að kannast við þetta lag, en þetta var hringitóninn hjá Írisi kvikmyndinni Reykjavík/Rotterdam.\nVona að þetta hafi verið áhugavert og ég afsaka málfræði og stafsetningavillur og alhæfingar(ef það eru einhverjar)\nsabbath",
    "url": "https://www.hugi.is/islensk/greinar/661146/bestu-islensku-login-sidustu-20-ar/",
    "url_id": "661146",
    "id": "6743352",
    "replies": [
        {
            "user": "sabbath",
            "user_id": "64154",
            "date": "2009-06-16 22:05:45",
            "id": "6743432",
            "reply_to_id": "6743352",
            "text": "fail.. vantar draum um nínu.. mest epic lag eve"
        },
        {
            "user": "sabbath",
            "user_id": "64154",
            "date": "2009-06-17 12:37:22",
            "id": "6744135",
            "reply_to_id": "6743432",
            "text": "Epic, en ekki það gott.\nFinnst eitt lag enn vera miklu betra(veit reyndar ekki hversu gamalt það er), en það eru mjög fá Eurovision sem eru að mínu mati frábær."
        },
        {
            "user": "sabbath",
            "user_id": "64154",
            "date": "2009-06-17 12:59:49",
            "id": "6744154",
            "reply_to_id": "6744135",
            "text": "most epic lag síðan 1990"
        },
        {
            "user": "sabbath",
            "user_id": "64154",
            "date": "2009-06-17 21:45:17",
            "id": "6744784",
            "reply_to_id": "6744154",
            "text": "Reyndar líka ein önnur ástæða, þetta lag hefur verið nauðgað hræðilega mikið.\nFinnst Ísland vera allt of stolt af sumum Eurovision-lögunum sínum, ég frétti til dæmis að Jóhanna mundi kannski fá fálkaorðuna.\nNína er samt epic."
        },
        {
            "user": null,
            "user_id": null,
            "date": "2009-06-17 22:31:13",
            "id": "6744833",
            "reply_to_id": "6744784",
            "text": "það var bara eithvað facebook kjaftæði.. hún fær hana ekki"
        },
        {
            "user": "fingo",
            "user_id": "8667",
            "date": "2009-06-16 22:37:46",
            "id": "6743483",
            "reply_to_id": "6743352",
            "text": "Þessi listi er eiginlega hlægilegur. En ég virði hann, þar sem smekkur manna á tónlist er mjög misjafn."
        },
        {
            "user": "sabbath",
            "user_id": "64154",
            "date": "2009-06-17 12:38:44",
            "id": "6744138",
            "reply_to_id": "6743483",
            "text": "Hvernig þá?\nAnnars gerði ég þetta þar sem síðustu greinarnar voru bara rapptextar/rím."
        },
        {
            "user": "Pitbull",
            "user_id": "58442",
            "date": "2009-06-17 18:42:30",
            "id": "6744518",
            "reply_to_id": "6743352",
            "text": "finnst alltof fáir íslendingar hlusta á Gildruna/Gildrumezz sem er synd. geðveik hljómsveit"
        },
        {
            "user": "sabbath",
            "user_id": "64154",
            "date": "2009-06-17 21:45:40",
            "id": "6744786",
            "reply_to_id": "6744518",
            "text": "Link á eitthvað lag?"
        },
        {
            "user": "Pitbull",
            "user_id": "58442",
            "date": "2009-06-18 11:58:42",
            "id": "6745520",
            "reply_to_id": "6744786",
            "text": "http://www.youtube.com/watch?v=ummSj7PqQJU"
        },
        {
            "user": "sabbath",
            "user_id": "64154",
            "date": "2009-06-19 17:27:03",
            "id": "6747790",
            "reply_to_id": "6745520",
            "text": "Þetta er alveg mjög gott lag."
        },
        {
            "user": "dori8",
            "user_id": "69710",
            "date": "2009-06-17 22:31:30",
            "id": "6744834",
            "reply_to_id": "6743352",
            "text": "Agent Fresco Lagið heitir Waves of the night"
        },
        {
            "user": "sabbath",
            "user_id": "64154",
            "date": "2009-06-17 22:33:41",
            "id": "6744840",
            "reply_to_id": "6744834",
            "text": "Takk fyrir."
        },
        {
            "user": "sabbath",
            "user_id": "64154",
            "date": "2009-06-19 12:32:14",
            "id": "6747373",
            "reply_to_id": "6743352",
            "text": "Þó þú gerir þitt besta litast þetta alltof mikið af þínum tónlistarsmekk og sama hvað þú disclaimar er þetta fáránlegur titill.\nFínt framlag en miðað við einsog t.d. í kommentum; að þú segir að Íslendingar hafi nauðgað “draumur um Nínu” of mikið. Þarna litast skoðun þín á laginu einfaldlega af skoðun fjöldans á því auk greinilegs hroka gagnvart Eurovision í heild sinni.\nÉg er ekki að segja að þetta sé ekki gott framtak og getur án efa kynnt einhverja fyrir nýjum lögum, það er bara visst í þessu."
        },
        {
            "user": "sabbath",
            "user_id": "64154",
            "date": "2009-06-19 17:23:55",
            "id": "6747787",
            "reply_to_id": "6747373",
            "text": "reyndar er titillinn ekki sá besti, en fannst samt “Bestu íslensku lögin að mínu mati síðustu 20 ár” vera of langt.\nÞarna litast skoðun þín á laginu einfaldlega af skoðun fjöldans á því auk greinilegs hroka gagnvart Eurovision í heild sinni.\nFatta þessa setningu ekki alveg."
        },
        {
            "user": "sabbath",
            "user_id": "64154",
            "date": "2009-06-19 20:09:21",
            "id": "6748138",
            "reply_to_id": "6747787",
            "text": "Semsagt, mér sýnist þú telja það “of vinsælt” (sbr. nauðgað) auk þess sem þú varst með einhvern hroka, að því virtist, bara því það var Eurovisionlag. Auðvitað minnka lög að gæðum ef maður heyrir þau of oft, það er einsog með annað að allt er gott í hófi, en það er ekki hægt að dæma lagið sjálft útfrá því."
        },
        {
            "user": "sabbath",
            "user_id": "64154",
            "date": "2009-06-19 20:18:57",
            "id": "6748156",
            "reply_to_id": "6748138",
            "text": "ég er reyndar ekki með hroka gegn Eurovision, enda fíla ég nokkur lög.\nAnnars missi ég reyndar smá-álit á lögum sem eru nauðguð, get ekki hjálpað því. Finnst FM957 gera það of mikið(sumarin í fyrra og hittífyrra neyddist ég til að hlusta á það nær daglega).\nÞar að auki hefur mér alltaf fundist Nína vera soldið ofmetið(Ísland eiga betri Eurovisionlög)"
        },
        {
            "user": null,
            "user_id": null,
            "date": "2009-06-19 20:22:50",
            "id": "6748167",
            "reply_to_id": "6748156",
            "text": "Sókrates, Gleðibankinn og fleiri eru já alveg nokkuð góð og það er náttúrulega bara smekksatriði hvort einstök lög eigi heima á svona listum, ég er sjálfur ekki viss um að ég myndi hafa Nínu á mínum en ég hef ekkert sérstaklega pælt í því heldur.\nAuðvitað missir maður eitthvað þegar lögum er nauðgað, en almennu áliti á laginu ætti maður að reyna að halda ef maður getur. Sumu getur maður svosem ekki gert að þó maður reyni."
        },
        {
            "user": null,
            "user_id": null,
            "date": "2009-06-23 19:11:06",
            "id": "6754293",
            "reply_to_id": "6748156",
            "text": "Fann alveg einstaka þörf fyrir að benda þér á lagið “Rólan sveiflast enn”, ef þú hefur ekki heyrt það. Það er á mæspeisi Bróður Svartúlfs."
        },
        {
            "user": "binni84",
            "user_id": "45106",
            "date": "2009-07-21 06:49:12",
            "id": "6795010",
            "reply_to_id": "6743352",
            "text": "Í Sjálfu sér ágætis listi , svolítið litaður af nýrri tónlist ( samanber Bróðir Svartúlfs, Foreign Monkeys…).\nSaknaði þess svolítið að sjá t.d ekki lögin Kristalnótt og Kerfisbundin Þrá með Maus til dæmis… Arpeggiator eða Atari með Ensími .. og fleira…. en margt gott á þessum lista og ég vildi óska þess að ég gæti gert svona lista út frá mínu sjónarmiði, en ég nenni ekki alveg að kafa 20 ár aftur í tímann að þessu sinni.\nSkemmtileg lesning !"
        },
        {
            "user": "sabbath",
            "user_id": "64154",
            "date": "2009-07-21 22:19:57",
            "id": "6796200",
            "reply_to_id": "6795010",
            "text": "Hvað með 5 eða 10 ár?"
        },
        {
            "user": "kjarrime",
            "user_id": "8347",
            "date": "2009-07-27 23:55:45",
            "id": "6805521",
            "reply_to_id": "6743352",
            "text": "flottur listi.\nHvernig get ég nálgast þetta Agent Fresco lag?\ndowloadað því?"
        },
        {
            "user": "sabbath",
            "user_id": "64154",
            "date": "2009-07-27 23:59:34",
            "id": "6805527",
            "reply_to_id": "6805521",
            "text": "Eini staðurinn á netinu sem ég veit um það er þetta:\nhttp://www.reykjavik.is/Portaldata/1/Resources/musiktilraunir/dagskra/Tr___Dem_.mp3"
        },
        {
            "user": "Froskagaurinn",
            "user_id": "60411",
            "date": "2009-08-21 00:31:28",
            "id": "6837460",
            "reply_to_id": "6743352",
            "text": "er einhvað af þessu eldra en svona 13 ára?"
        },
        {
            "user": "sabbath",
            "user_id": "64154",
            "date": "2009-08-21 00:37:26",
            "id": "6837474",
            "reply_to_id": "6837460",
            "text": "Musculus, en ég veit ekki hvenær Júpiter diskurinn kom út."
        },
        {
            "user": "Froskagaurinn",
            "user_id": "60411",
            "date": "2009-08-21 03:25:03",
            "id": "6837639",
            "reply_to_id": "6837474",
            "text": "ó … ok"
        },
        {
            "user": "algjorsmali",
            "user_id": "61063",
            "date": "2009-08-27 01:30:06",
            "id": "6845581",
            "reply_to_id": "6743352",
            "text": "Að velja bestu íslensku lög seinustu 20 ár og hafa ekki Sálina og Bjartmar Guðlaugs með er fáránlegt."
        },
        {
            "user": "LoverHater",
            "user_id": "73844",
            "date": "2009-11-12 13:48:25",
            "id": "6953034",
            "reply_to_id": "6845581",
            "text": "Sammála með Sálina…en Bjartmar Guðlaugs ?\nSeriously ?\nSvosem ekki að reyna að dissa hann, en að hann beri af er að mínu máti fáranlegt að segja."
        },
        {
            "user": "Omniscience",
            "user_id": "72626",
            "date": "2009-10-08 23:10:42",
            "id": "6907193",
            "reply_to_id": "6743352",
            "text": "Ég veit að þetta er yðar álit en ekki mitt eigið og ætla þar af leiðandi ekki að tjá mig um gæði þess.\nEn væri ekki skemmtilegt að hafa vel samin þjóðleg lög skreitt með fallegum íslenskum ljóðum?\nJónas Hallgrímsson?\nMegas?\nJón Nordal?\nÞursaflokkurinn jafnvel?"
        },
        {
            "user": "sabbath",
            "user_id": "64154",
            "date": "2009-10-08 23:16:00",
            "id": "6907206",
            "reply_to_id": "6907193",
            "text": "Tjahh….satt að segja er þessi listi ekki það góður, gleymdi fullt af lögum…..hefði átt að hugsa meira.\nÞú veist samt að þetta eru síðustu 20 ár, þannig að Jónas Hallgrímsson og ég held Þursaflokkurinn og Jón Nordal komast ekki inn á það."
        },
        {
            "user": "Omniscience",
            "user_id": "72626",
            "date": "2009-10-08 23:18:35",
            "id": "6907213",
            "reply_to_id": "6743352",
            "text": "Já, það er líka rétt hjá þér."
        },
        {
            "user": "sabbath",
            "user_id": "64154",
            "date": "2009-10-08 23:19:47",
            "id": "6907215",
            "reply_to_id": "6907213",
            "text": "Ef þú vilt svara mér beint, skaltu ýta á svara í staðinn fyrir gefa álit, nema þú sért að svara þeim sem gerði korkinn/greinina (sem er reynda að þessu ég þannig að það skiptir ekki máli)"
        },
        {
            "user": "stefnirg",
            "user_id": "34300",
            "date": "2009-10-19 19:20:39",
            "id": "6920646",
            "reply_to_id": "6743352",
            "text": "nice1"
        },
        {
            "user": "svennihrafn",
            "user_id": "80729",
            "date": "2010-12-09 01:52:59",
            "id": "7283971",
            "reply_to_id": "6743352",
            "text": "HAM-Party Town!!!!!!!"
        },
        {
            "user": "sprengjann",
            "user_id": "78652",
            "date": "2011-03-13 03:26:30",
            "id": "7321461",
            "reply_to_id": "6743352",
            "text": "veit að þetta er dáldið gömul grein en langaði bara að bæta einu lagi við,\nhttp://www.youtube.com/watch?v=PHT_NNx7XVw"
        }
    ]
}
{
    "forum_title": "Húmor",
    "user": null,
    "user_id": null,
    "date": "2002-08-07 20:53:09",
    "title": "jónas flugmaður",
    "text": "Jónas þurfti að fljúga á milli Ísafjarðar og Akureyrar einn daginn og hann tók sér sæti við gluggann í Twin-Otternum.\nRétt áður en vélin fer af stað kemur þessi líka rosastóri maður inn í vélina, tveir og fimmtíu á hæð og tæp þrjúhundruð kílo, íllilegur í framan og lítt árennilegur — skellir sér auðvitað í sætið við hliðina á Jónasi og sofnar undir eins.\nÞegar flugvélin er rétt komin upp úr Eyjafirðinum fer Jónasi að líða ansi illa og tekur eftir sér til mikillar armæðu að það er enginn ælupoki í sætisvasanum. Hann getur ekki náð í poka neinstaðar annarsstaðar og enginn séns er að klifra yfir risann til að ná í poka í næsta sæti, svo Jónas greyið harkar af sér og tekst það bara ágætlega.\nÁ leiðinni niður í Ísafjarðardjúp er heilmikill hristingur og Jónas finnur það að hann getur engan veginn haldið aftur af flugveikinni. Í einni sérstaklega slæmri dýfu kemur allur maturinn upp og yfir stóra manninn við hliðina á honum.\nFimm mínútum síðar, um það bil þegar vélin er að renna inn í Skutulsfjörðinn, vaknar sá stóri, horfir niður á bringuna á sér og sér ekkert nema ælu út um allt.\n„Jæja, kallinn minn,“ segir Jónas. „Líður þér betur núna?“",
    "url": "https://www.hugi.is/humor/greinar/87313/jonas-flugmadur/",
    "url_id": "87313",
    "id": "623633",
    "replies": [
        {
            "user": null,
            "user_id": null,
            "date": "2002-08-08 15:38:11",
            "id": "623634",
            "reply_to_id": "623633",
            "text": "Hehe LOL"
        },
        {
            "user": "darkjesus",
            "user_id": "12986",
            "date": "2002-08-08 16:43:11",
            "id": "623635",
            "reply_to_id": "623633",
            "text": "LOL"
        }
    ]
}
{
    "forum_title": "Ljóð",
    "user": "Lory",
    "user_id": "26883",
    "date": "2003-06-20 15:50:54",
    "title": "Víman sem hún leitar.",
    "text": "hvert er eðli hennar?\nÁ hún það til að brjóta odd af oflæti sínu\nog lauma því til mín?\nFyrirgefðu…\nÞað orð heyri ég alldrei falla\nfrá þessum samanbitnu steinrunnu vörum.\nHún heldur bara áfram að flýja,\nlífið í heild sinni,\nprýdd fölskum vonum og væntingum.\nEinmana villt,\nmeðal himinhárra staðla,\nsem enginn mannlegur máttur,\nmun nokkurn tíma yfirstíga.\nFullkomnun..\nÞað er vímann sem hún leitast eftir,\nen mun alldrei hlotnast.\nKnýjandi lífið fram á öllum röngum stöðum,\ní fölskum gleðiglaum,\nfellur fyrir hendi sjálfsblekkingar,\neina ferðina enn.\nNúna stend ég andspænis henni,\nlít á hana og hvístla óstyrkri skjálfandi röddu…\nFyrirgefðu mér…\nGeturðu fyrirgefið mér?",
    "url": "https://www.hugi.is/ljod/greinar/150801/viman-sem-hun-leitar/",
    "url_id": "150801",
    "id": "1144246",
    "replies": [
        {
            "user": "nony",
            "user_id": "37890",
            "date": "2003-06-21 20:04:57",
            "id": "1144248",
            "reply_to_id": "1144246",
            "text": "áhrifamikið ljóð. Margt sagt en þó fullt af ósögðum orðum. Gott Lory :)\nKv.n"
        },
        {
            "user": "cocobana",
            "user_id": "36968",
            "date": "2003-06-21 21:32:35",
            "id": "1144249",
            "reply_to_id": "1144246",
            "text": "Mér finnst þetta líka áhrifamikið ljóð en verð því miður að viðrkenna að ég er svo treg að ég skil ekki alveg hvort þú ert að tala um persónu eða ‘vímuna’Ég skil ekki afhverju ég skil það ekki.Kv.c"
        },
        {
            "user": "Koppur",
            "user_id": "21225",
            "date": "2003-06-21 21:45:54",
            "id": "1144247",
            "reply_to_id": "1144246",
            "text": "Þetta er glæsilegt. Vel unnið og meiningin skilar sér vel. Stafsetningin mætti vera betri. Er það rétt hjá mér að álykta að þegar “þú” stendur andspænis “henni” þá eigirðu við spegilmynd?"
        }
    ]
}
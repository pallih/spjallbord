{
    "forum_title": "Ljóð",
    "user": "pardus",
    "user_id": "6631",
    "date": "2002-04-04 12:19:18",
    "title": "Löngun blóðsins",
    "text": "…þegar hjartað hamast við að spýta út úr sér blóði gerist\neitthvað merkilegt bak við rifbeinarimlavirkið mitt…\n…hvað það er veit ég eiginlega ekki en ég finn alltaf hvernig\nblóðvökvinn streymir hraðar í hvert einasta skipti sem ég sé þig…\n…kannski er það bara tilviljun að roðinn hleypur fram í kinnar\nmínar - einungis líffræðileg ástæða fyrir því hvernig hnén mín\nkikna - röddin brenglast og augu mín geta ekki fest sig á neinn hlut nema þig…\n…einhver gæti túlkað það sem þriggja orða ástand eins og “ást”\neða fjögurra orða sálfræðihugtak líkt og “feimni”…\n…ég er reyndar kominn með nýja tillögu og um leið nýja skýringu\nyfir þetta - “löngun blóðsins til að blandast hjarta þínu”…\n…eðlisfræðilegt hugtak hlýtur því að eiga rétt á sér í þessu\ntilviki - þegar þú gengur framhjá hlýtur blóðið að brjótast um til\nað losna úr líkama mínum - hitinn hækkar í mér - roðinn hleypur\nfram í kinnarnar - hjartað slær hraðar og í kjölfarið kikna hnén\nundan of miklu hjartsláttarálagi - hlýtur að vera…?\n…bara pæling…",
    "url": "https://www.hugi.is/ljod/greinar/71046/longun-blodsins/",
    "url_id": "71046",
    "id": "492549",
    "replies": [
        {
            "user": "tmar",
            "user_id": "14050",
            "date": "2002-04-04 13:21:10",
            "id": "492550",
            "reply_to_id": "492549",
            "text": "ahhhh…loks líf og kraftur…..þetta er gaman að sjá….þetta ljóð er sterkt og öflugt, laust úr viðjunum ef að svo má að orða komast….þriggja orða ástand….frábær líking….mjög gott og mikill kraftur!"
        },
        {
            "user": "pardus",
            "user_id": "6631",
            "date": "2002-04-04 17:49:02",
            "id": "492551",
            "reply_to_id": "492550",
            "text": "Woah… þakka ykkur fyrir ;) Ég var svona að reyna að brjóta mig sjálfan aðeins upp - mér fannst það takast bara bærilega ;)"
        },
        {
            "user": null,
            "user_id": null,
            "date": "2002-04-04 17:45:06",
            "id": "492552",
            "reply_to_id": "492549",
            "text": "Ferlega flott!\nHver segir að atóm eigi ekki rétt á sér?"
        },
        {
            "user": "coupland",
            "user_id": "6222",
            "date": "2002-04-04 23:56:41",
            "id": "492553",
            "reply_to_id": "492549",
            "text": "ja eða freud með spítt í maga og cmoll blús.."
        }
    ]
}
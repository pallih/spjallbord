{
    "forum_title": "Jeppar",
    "user": "wiss",
    "user_id": "1192",
    "date": "2004-04-09 23:07:34",
    "title": "Ferð á Langjökul 09.04.2004",
    "text": "Góðan daginn jeppamenn og konur, vildi segja ykkur frá jeppaferð sem ég fór í í dag.\nLögðum af stað frá RVK um 9 í morgun, 9 bílar: Pajero 38“, Pajero 35” (sprækasti bíll á 35“ sem ég hef séð, fór allt), annar Pajero 38”, 3 Patrolar á 38“, Range Rover 38”, LC 90 38“ og 4runner 38” og var stefnunni heitið á Langjökul. Fórum í gegnum Reykholt og upp í Borganes þaðan upp í Kaldárdalinn og upp á Jökulinn. Það voru ábyggilega hátt í 500 manns á jöklinum bæði á bílum og vélsleðum. Nægur snjór var á jöklinum sjálfum og gott færi. Byrjuðum að fara smá rúnt um svæðið, síðan fórum við upp einhverja rosa brekku sem ég man ekki hvað heitir og voru margir í vandræðum þar (ekkert bara í okkar hóp). Ótrúlegast fannst mér að 35\" Pajeroinn komst nærrum því alveg upp áður en hann festi sig, en þá bakkaði hann bara smá og komst alla leið. Síðan keyrðum við aðeins lengra og fengum okkur smá að borða.\nSíðan fórum við aftur niður brekkuna og stefndum á Þursaborgir. Það var mjög mikil umferð upp að Þursaborgum líka geggjað veður. Stoppuðum þar í einhverntíma og fórum svo að leika okkur í brekkum þarna hjá og síðan keyrðum við eitthvað áfram. Eftir það fórum við aftur til baka og stefndum á bæinn. Vorum komnir í bæinn um 7 leitið.\nÞetta var frábær ferð og GEGGJAÐ veður.",
    "url": "https://www.hugi.is/jeppar/greinar/200997/ferd-a-langjokul-09042004/",
    "url_id": "200997",
    "id": "1546652",
    "replies": [
        {
            "user": "hannson",
            "user_id": "4089",
            "date": "2004-04-10 03:21:02",
            "id": "1546653",
            "reply_to_id": "1546652",
            "text": "Hefði viljað vera þarna :þ alltaf gaman að fara á Langjökul"
        },
        {
            "user": "fallen",
            "user_id": "35262",
            "date": "2004-04-10 16:47:31",
            "id": "1546654",
            "reply_to_id": "1546652",
            "text": "Já vonandi verður veðrið um páskana eins og það hefur verið. Alltaf gaman að geta notað fríið almennilega!"
        },
        {
            "user": "ZabO",
            "user_id": "671",
            "date": "2004-04-10 23:58:22",
            "id": "1546655",
            "reply_to_id": "1546654",
            "text": "Ég var að fljúga þennan dag, algjör rjómablíða fyrrpart dagsins. Ég var að leita að jeppamönnum á Skjaldbreið, en fátt var um þá, enda lítið um snjó!"
        },
        {
            "user": "gurkan",
            "user_id": "28428",
            "date": "2004-04-12 22:17:54",
            "id": "1546656",
            "reply_to_id": "1546655",
            "text": "Lyngdalsheiðin var líka lokuð allri umferð vegna aurbleytu!"
        },
        {
            "user": "otti",
            "user_id": "5350",
            "date": "2004-04-11 20:09:42",
            "id": "1546657",
            "reply_to_id": "1546652",
            "text": "Sælir,\nJá, ég fór á mínum þennan sama dag og má meira að segja sjá hann þarna við hliðina á Econolineinum sem er alveg út í hægri hlið myndarinnar. En ég tek undir það, frábært veður en ég get ekki sagt að það hafi verið mjög skemmtilegt færi, frekar gamall og stífur snjór en samt hægt að troða hann þannig að þetta var ekki slæm færð. Stóra brekkan sem þú talar um er sennilega Geitlandsjökull. Ég hef eflaust mætt þér þegar ég fór niður því að þá voru fullt af bílum í vandræðum að komast upp. En það er óhætt að segja að Patrolinn var nokkuð góður og var ég bara ánægður með hann. Ég fór meðal annars ofan í skálina við Þursaborgir og svo var ekkert mál að komast upp. En ég ætla að reyna að skutla einhverjum myndum hingað inn um leið og ég tek þær úr myndavélinni.\nKveðja\nOtti"
        },
        {
            "user": "wiss",
            "user_id": "1192",
            "date": "2004-04-11 23:12:41",
            "id": "1546658",
            "reply_to_id": "1546657",
            "text": "Sæll otti,\ner þetta þinn bíll (Patrolinn lengst til hægri ??)"
        },
        {
            "user": "wiss",
            "user_id": "1192",
            "date": "2004-04-12 00:55:19",
            "id": "1546659",
            "reply_to_id": "1546657",
            "text": "mynd hér:\nhttp://icemoto.com/aron/4x4/Aron/pages/jeppaferd%20013.\nhtm"
        },
        {
            "user": "otti",
            "user_id": "5350",
            "date": "2004-04-12 12:17:39",
            "id": "1546660",
            "reply_to_id": "1546659",
            "text": "Sæll,\nNei því miður, þetta er ekki minn. Ég hef sennilega verið að mæta þér hinu megin við bílinn þegar þessi mynd var tekin :)"
        },
        {
            "user": "wiss",
            "user_id": "1192",
            "date": "2004-04-12 13:10:31",
            "id": "1546661",
            "reply_to_id": "1546652",
            "text": "Þeir sem vilja sjá myndir úr ferðinni geta farið inn á\nhttp://4x4.icemoto.com"
        },
        {
            "user": "dnoo",
            "user_id": "29461",
            "date": "2004-05-14 22:02:43",
            "id": "1546662",
            "reply_to_id": "1546652",
            "text": "get ég fengið að vita árgerðina á range rovernum?"
        }
    ]
}
{
    "forum_title": "Ljóð",
    "user": "hass",
    "user_id": "3540",
    "date": "2003-02-14 14:02:19",
    "title": "Fjöruferð (prósaljóð)",
    "text": "Ég var að læra að skrifa nokkuð sem er kallað prósaljóð.\nHér fyrir neðan er frumraun mín í slíkum kveðskap, vonandi líkar einhverjum þetta.\nFjöruferð.\nÞað var á dimmu vetrarkvöldi að í hvítfreyðandi fjöruborði\nhlupu stoltir hundar hins nýfundna lands. Þeir léku sér kátir eins og lömb að vori.\nBjartir ballett dansarar svifu um himininn,\nnorðuljósin birtu upp fagran fjalla salinn handan fjarðarins. Ungi maðurinn horfði á eftir hundunum þar sem þeir ærsluðust við öldurótina og slógust um rekaviðsdrumb líkt og bræður hans slógust brjálaðir heima um stýripinnan að nýju leikjatölvunni þeirra. Honum þótti gott að koma hingað, þetta var hans heimur og allt annað fölnaði við hlið þessarar fullkomnu kvöldstundar.",
    "url": "https://www.hugi.is/ljod/greinar/123326/fjoruferd-prosaljod/",
    "url_id": "123326",
    "id": "917102",
    "replies": [
        {
            "user": "rassalfur",
            "user_id": "8802",
            "date": "2003-02-14 22:17:15",
            "id": "917104",
            "reply_to_id": "917102",
            "text": "þokkalegt ….skemmtileg lesning … two thumbs up"
        },
        {
            "user": "Villimey",
            "user_id": "27881",
            "date": "2003-02-15 01:10:32",
            "id": "917105",
            "reply_to_id": "917104",
            "text": "ha prósaljóð humm…."
        },
        {
            "user": "mayday",
            "user_id": "21661",
            "date": "2003-02-15 11:50:17",
            "id": "917103",
            "reply_to_id": "917102",
            "text": "Skemmtilegur kraftur í þessu ljóði.Maður kemst í snertingu við andartakið,Frábær frumraun."
        }
    ]
}
{
    "forum_title": "Djammið",
    "user": "Brunahani",
    "user_id": "6182",
    "date": "2001-04-25 16:59:05",
    "title": "150   Verkalýðstjútt!",
    "text": "*Tekið af reykjavik.com\n150+ | Verkalýðstjútt!\nAð sjálfsögðu verður tekið á því á hörðu nótunum þegar frídagur verkalýðsins gengur í garð. Á Thomsen mun byltingararmur 150+ hópsins standa fyrir verksmiðjuvæddu teknó og drum & bass tjútti aðfaranótt 1. maí þar sem plötusnúðarnir dj Bjössi Brunahani, dj Guðný og dj Reynir munu sjá um baráttuna. Þessi framvarðarsveit 150+  mun skilja skilja smáborgarana frá alþýðunni á aðaldansgóflinu á meðan yfirmaður leyniþjónustunnar, Agent Sveinbjörn, stýrir aðgerðum gegn heimsvaldasinnunum bak við plötuspilarana á tBar staðarins.\nAð sjálfsögðu láta allir harðhausar og byltingarsinnar sjá sig á Thomsen á 150+ tjúttinu, skála í vodka og verja dansgólfið fyrir áhlaupi. Kvöldið hefst klukkan 23:00 og er aðgangseyrir er 500 krónur fyrir 03:00 en 1.000 krónur eftir þann tíma. Ekki þykir æskilegt að fólk undir 21 árs leggi baráttunni lið…enda verður að hafa æskuna til taks fyrir götubardagana. Opið verður fram á morgun!\nAð lokum. Munið orð Mao formanns; bylting er ekkert teboð!!",
    "url": "https://www.hugi.is/djammid/greinar/24500/150-verkalydstjutt/",
    "url_id": "24500",
    "id": "161826",
    "replies": [
        {
            "user": null,
            "user_id": null,
            "date": "2001-04-26 03:13:55",
            "id": "161827",
            "reply_to_id": "161826",
            "text": "Já já já.\nJá nei….\nHeld ekki sko."
        }
    ]
}
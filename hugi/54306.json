{
    "forum_title": "Ljóð",
    "user": "divaa",
    "user_id": "11336",
    "date": "2001-12-04 10:16:00",
    "title": "Haltu mér, slepptu mér",
    "text": "Þetta er gamalt ljóð eftir mig. Mér fannst ég bara verða að senda inn EITTHVAÐ fyrst ég er ekki búin að gera það svo lengi. (Don't worry Gústi, það er ekki um þig eða tengist þér neitt!) ;)\nÉg elska þig\nsvo sárt\nað hjarta mitt grætur.\nSvo brjálæðisleg ást,\neldur sem logar,\nbál sem fuðrar upp\nog verður að engu.\nOg eftir stend ég\nmeð minninguna\nsem skyggir á allt annað.\nKaldhæðnislegt\nað það sem aldlrei getur orðið\nskuli koma í veg fyrir það\nsem eitthvað ER.\nÁst, sem í samanburði\nvið minningu eina\nvirðist kulna.\nLjúfsára minningu…\nÞetta er væmið ég veit, en ég fæ samt vonandi einhver stig, ekki satt? ;p  Djók! Ég er bara búin að vera svo dauð í kollinum að ég var komin með samviskubit yfir þessu og vanvirkni minni hérna á huga, sérstaklega á ljóðum.",
    "url": "https://www.hugi.is/ljod/greinar/54306/haltu-mer-slepptu-mer/",
    "url_id": "54306",
    "id": "361018",
    "replies": [
        {
            "user": "pardus",
            "user_id": "6631",
            "date": "2001-12-04 13:55:43",
            "id": "361019",
            "reply_to_id": "361018",
            "text": "Glæsilegt og lýsir vel sumum tilfinningum ;)\nVelkomin aftur hingað… mar var bara farinn að sakna ljóðanna þinna!!! Þú hefur ekki sent inn í hvað langan tíma… síðast 20. október kl. 14:27 (samkvæmt “sjá fleiri greinar eftir höfund”) og þá var það ljóðið “Dans ástarinnar”.\nSendu endilega meira inn af svona löguðu… þú ert brill hvað ástarljóð varðar ;)\nkv. Danni"
        },
        {
            "user": "divaa",
            "user_id": "11336",
            "date": "2001-12-05 09:44:01",
            "id": "361020",
            "reply_to_id": "361019",
            "text": "Æi, ég er svo væmin… :/ Kannski er það bara þess vegna. Allt of rómantískt, það stenst ekki tilveruna eins og hún er í dag. Takk samt fyrir hrósið, alltaf gott að fá svoleiðis :) Þú ert nú ekki svo slæmur sjálfur."
        }
    ]
}
{
    "forum_title": "Ljóð",
    "user": "johnson",
    "user_id": "10132",
    "date": "2001-08-01 15:17:30",
    "title": "Á Þjóðhátíð",
    "text": "Á Þjóðhátíð\nÍ hlíðinni leikur nú hljómfögrum tónum\nhann sem í blöðum nú illa er leikinn\naf blaðsnápa fylgi og fjölmiðla dónum\nflytur nú lögin sín stoltur og hreykinn\ní fjarskanum lýðurinn launráðin kokkar\nlætur þó hljótt um ódrengis brögð\neinhver úr hópnum til Árnaheims skokkar\nætlar að finna hvar steingata er lögð\nkemur hann aftur með kantsteina fjöld\nog kemur þeim fyrir um velli og tjöld\nföst eru tjöldin með firnum og þunga\nfær því nú Árni sitt út þenja að lunga\nárni er reiður og áfram þar gaular\nekkert fær stoppað í miklu svo stuði\num kartöflugarðanna kappinn hátt raular\nkyrjar það lagið sem fékk hann frá guði\nJohnsens um dalinn nú dreifist og raddir\ndauðdrukknir gestirnir víns eru saddir\nákafir þeir skilja svo algera snilld\nÁrni á bassann því glamrar að vild\nþegar svo höfðingjans hljómfagra tíst\nhættir að leika um skýli og völl\ní loðfrakka höfðingi' til heimfarar býst\nhaldur svo áfram í finnbjálka höll\naf fögnuði miklum af fór Byko þakið\nfauk út á haf og langt út á sjó\ní grænlandi fundu þeir góðviðarbrakið\núr gjöfinni ístaks þeir gerðu sér skó\nÁrni Jo gisti svo geymslurnar illu\ngat sér þar nokkurs til frægðar síns nafns\nfé sér að raka með fláttskap og villu\nfundu þeir engan þar honum til jafns",
    "url": "https://www.hugi.is/ljod/greinar/36379/a-thjodhatid/",
    "url_id": "36379",
    "id": "246276",
    "replies": [
        {
            "user": "Deeq",
            "user_id": "1707",
            "date": "2001-08-01 17:41:33",
            "id": "246277",
            "reply_to_id": "246276",
            "text": "Vá, ég skal viðurkenna hæfileika þína til vísnagerðar. Til hamingju. ;) Love it.\nDeeq."
        },
        {
            "user": "Irmaladuce",
            "user_id": "11995",
            "date": "2001-08-01 18:21:49",
            "id": "246278",
            "reply_to_id": "246276",
            "text": "góður penni, skemmtilega leikið sér að orðunum , til lukku :)  en verð að segja eitt ….þreytt subject!\nIrma"
        },
        {
            "user": "johnson",
            "user_id": "10132",
            "date": "2001-08-01 20:57:21",
            "id": "246279",
            "reply_to_id": "246278",
            "text": "Þakka vel og fyrir - þetta er skemmtilegt\nþegar vel gengur allt er dásamlegt\nfagna ég genginu á fjöru nú krá\nfyrir þar drekk allt sem ég á"
        },
        {
            "user": "ljufa",
            "user_id": "249",
            "date": "2001-08-02 12:57:38",
            "id": "246280",
            "reply_to_id": "246279",
            "text": "Flott hjá þér :)\nÉg fæ einhvernveginn á tilfinninguna að þú sért á leiðinni á þjóðhátið… ?"
        }
    ]
}
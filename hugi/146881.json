{
    "forum_title": "Ljóð",
    "user": "nony",
    "user_id": "37890",
    "date": "2003-06-02 13:14:57",
    "title": "einkennilegt",
    "text": "Vatnið er skítugt\nEn fullt af lífi\nÖrlitlar agnir\nÁ ferð og flugi\nKaos og kæti\nGrátur og gnístran tanna\nEilíf hringiða\nVilltra eininga\nForma sig\n-Einkennilegt -\nEg hef séð vatn\nSem var svo tært\nOg fagurt á að líta\nAð í botninn sá\nEn ekkert líf\nBara gegnsær spegill\nÁn spegilmynds\nAf neinu\nHvernig getur\nSvo tært vatn verið tómt?\nÞað er einkennilegt",
    "url": "https://www.hugi.is/ljod/greinar/146881/einkennilegt/",
    "url_id": "146881",
    "id": "1112621",
    "replies": [
        {
            "user": "Arasaka",
            "user_id": "15059",
            "date": "2003-06-02 18:51:46",
            "id": "1112622",
            "reply_to_id": "1112621",
            "text": "hehe, mér finnst þú vera að tala um manneskjur, glærar manneskjur þar sem ekkert er að gerast inní (þ.e. hugsanir, pælingar)\neitt samt fór í taugarnar á mér:\n“án spegilmynds”\ner það ekki spegilmyndar?! vinsamlegast leiðréttu mig ef ég er að fara með fleiprur!"
        },
        {
            "user": "nony",
            "user_id": "37890",
            "date": "2003-06-02 18:58:03",
            "id": "1112623",
            "reply_to_id": "1112622",
            "text": "err…afsakið þetta með “án spegilmynds”\ner sennilega farin að ryðga meira í íslenskunni en ég hélt..kv n"
        },
        {
            "user": "Arasaka",
            "user_id": "15059",
            "date": "2003-06-02 18:58:50",
            "id": "1112624",
            "reply_to_id": "1112623",
            "text": "allt í fína! bara fá á hreint! gott ljóð annars, maður getur túlkað það eins og maður vill!! ^_^"
        },
        {
            "user": "cocobana",
            "user_id": "36968",
            "date": "2003-06-02 21:42:06",
            "id": "1112625",
            "reply_to_id": "1112621",
            "text": "Tærleiki er tóm,fegurð er hjóm.Hefurðu lesið söguna um Dorian Gray sem var undurfagur? Hann lét mála af sér mynd.Myndin varð með tímanum hans innra sjálf.Myndin öðlaðist líf og eltist í útliti.Varð ljót með tímanu en andlit hans sjálfs var hann alltaf jafnungt,tært,fagurt og tómt.Ljóðið þitt minnti mig á þessa sögu. Mér finnst ljóðið frábært.Kv.c"
        },
        {
            "user": "nony",
            "user_id": "37890",
            "date": "2003-06-03 14:46:03",
            "id": "1112626",
            "reply_to_id": "1112625",
            "text": "Þökk fyrir góða dóma .:)\njú ,ég las þessa sögu fyrir mörgum árum og mér dettur alltaf hún í hug þegar ég mæti vissum manngerðum :) góð bók sem fær mann til að hugsa."
        },
        {
            "user": "Lorem",
            "user_id": "37776",
            "date": "2003-06-03 16:07:39",
            "id": "1112627",
            "reply_to_id": "1112621",
            "text": "Já enn ein snilldin !!"
        }
    ]
}
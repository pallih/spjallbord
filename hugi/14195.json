{
    "forum_title": "Bílar",
    "user": "Mal3",
    "user_id": "5739",
    "date": "2001-01-17 04:28:28",
    "title": "Retró - Part II",
    "text": "Mig langar til að byrja upp á nýtt með það sem ég sagði um Retró-hönnun.\nÉg er á þeirri skoðun að bílahönnuðir séu líka listamenn. Rétt eins og arkítektar svo dæmi séu nefnd. Ef ég ætlaði að láta hanna fyrir mig hús gæti ég (greinilega á degi sem ég hef ekki tekið lyfin mín) heimtað að arkítektinn minn hanni torfbæ! En ég vill hafa hann með nútímalegum þægindum. Arkítektinn fer og hannar steinsteypt hús sem lýtur út eins og torfbær. Þarna hefur engin sköpun farið fram, bara yfirfærsla, hálfgerð túlkun yfir í nútíma byggingarefni. Og já, ég rek hausinn í dyrakarmana… Setjum hinsvegar sem svo að ég dáist að gömlum þjóðháttum, ég segi arkítektinum að ég dái torfbæi og langi í hús sem MYNNIR á þá. Arkítektinn hannar nútíma hús sem vísar í torfbæina gömlu… Ef verkið er vel heppnað bý ég í sérstöku og þægilegu nútímahúsi og arkítektinn fær þá ánægju sem fylgir því að hafa skapað eitthvað nýtt, hafa bætt við menningu okkar í stað þess að endurvinna hana.\nÞað að endurvinna bara fyrri afrek færir okkur ekkert fram á við heldur leiðir bara til stöðnunar. Dæmi: Citroen DS var ótrúlega framúrstefnulegur bíll á sínum tíma. Að búa til nútíma útfærslu væri bara bjánalegt, því nýji bíllinn myndi glata helsta einkenni gamla DS, hve framúrstefnulegur hann var og hvað hann ýtti bílaiðnaðinum áfram. Og hvað varðar Ford 49er þá væri nær lagi að Ford í USA myndi hanna nokkra almennilega fólksbíla og búa svo til HotRod línu sem myndi skírskota til gömlu hotrod bílanna. Ég sé fyrir mér Ford Focus þriggja dyra sem er búið að HotRodda, ekkert boddíkit kjaftæði heldur t.d. lækkuð og víðari sportfjöðrun með stærri felgum. Algerlega einlitaður með djúpum sterkum litum og með nýju grilli, ljósum, fram- og aftursvuntu. Eitthvað spes undir húddið og innréttingu með einföldu en grógu trimmi. Og nei, ég er ekki að meina RS :)\nEn hafið mig nú afsakaðan ég er að fara að finna símanúmerið hjá Jac Nasser…",
    "url": "https://www.hugi.is/bilar/greinar/14195/retro-part-ii/",
    "url_id": "14195",
    "id": "90116",
    "replies": [
        {
            "user": "Mal3",
            "user_id": "5739",
            "date": "2001-01-18 00:26:01",
            "id": "90117",
            "reply_to_id": "90116",
            "text": "að sjálfsögðu eru bílahönnuðir listamenn, því þeir skapa.\nhlutfall á listrænu gildi bíls og praktískra þátta verður að ráðast af tilgangi bílsins. ef um vinsælan fjöldaframleiðslu bíl t.d. honda civic, fær listrænt gildi oft að víkja af auðsjáanlegum ástæðum.\nretro hönnun er sjaldan praktísk, en sumir bílar eru ekki gerðir til að vera praktískir!\nretro bílar verða auðvitað að hlýta að nútíma lögmálum hvað varðar hönnun, en karakterinn verður að skína í gegn.\nkarakter bíla sem framleiddir voru fyrir löngu síðan er hægt að framkalla í nýrri hönnun, á nýjum bílum. því er ég fylgjandi.\n[hotrod innskot]ford 49er er hálfgerður hotrod, fyrir utan 260hp vélina. algert töffara tæki samt, sem á brýnt erindi á göturnar.. svo að við töffararnir getum orðið enn rosalegri ;)\nprowlerinn, sem átti að vera nútíma hotrod, þjáðist af kraftleysi. hver vill v6 vél í hotrod? hotrod á að öskra, ekki hvæsa..\nstórir bílaframleiðendur ættu að hafa í framleiðslu amk. 2 retro módel! til þess að gefa götunum smá karakte"
        },
        {
            "user": "Mal3",
            "user_id": "5739",
            "date": "2001-01-18 03:09:08",
            "id": "90118",
            "reply_to_id": "90117",
            "text": "Let's agree to disagree, ok? :)"
        },
        {
            "user": "Mal3",
            "user_id": "5739",
            "date": "2001-01-18 23:17:22",
            "id": "90119",
            "reply_to_id": "90118",
            "text": "jæja þá.. *hóstwussyhóst*\n;)"
        },
        {
            "user": "Mal3",
            "user_id": "5739",
            "date": "2001-01-19 03:50:24",
            "id": "90120",
            "reply_to_id": "90119",
            "text": "You want some? Come get some!!! :)\nEn í alvöru. Eins og ég tjáði honum freO þá get ég borið virðingu fyrir öðrum skoðunum. Mér líkar ekki við retro en mér líkar heldur ekki við jarðarber og það þýðir samt ekki að allir sem borða jarðarber séu fífl! Fyrir utan það að þú, HelgiPalli, ert eini maðurinn sem nennir að rífast um þetta! Ég hef sagt mína skoðun, þú hefur sagt þína og það er ekki hægt að röfla meira þegar þú segir bara: “ég fíla retrobíla.”\nOg nú ætla ég að hætta að röfla um þetta… í bili."
        },
        {
            "user": null,
            "user_id": null,
            "date": "2001-01-19 14:44:08",
            "id": "90121",
            "reply_to_id": "90120",
            "text": "jamm, þetta er spurning um skoðun, ekki staðreyndir.."
        }
    ]
}
{
    "forum_title": "Ljóð",
    "user": "pardus",
    "user_id": "6631",
    "date": "2001-04-14 13:11:49",
    "title": "Eldur",
    "text": "-eldur-\nástin skekur okkar sál og bálið kveikir\nbálið kulnar og eftir situr askan\nen upp úr öskunni rís ný og betri sál\nsál sem varlega fer og reynsluna hefur\nfer varlega í sakirnar\nþví brennt barnið forðast eldinn\nen eldurinn heillar\nog ljósið laðar\nforvitinn um afleiðingar það snertir eldinn aftur\nbrennir sig á fingri og hörfar brott\nkastar sér svo á eldinn og ástin hylur mig\nbrenn ég upp til agna í bálinu þínu\nen hvers vegna geri ég þetta\nég veit ég verð að ösku\nég veit ég hörfa aftur\nég veit mig vantar hlýju\nog bálið heillar að nýju\nþví kaldur heimurinn hlýjar mér ekki\nallir þeir vinir sem ég þekki\ngeta ekki tendrað mitt bál\nkveikja ekki í minni sál\nþú ert lausnin\nþú ert bálið\nþú dregur mig til þín\nog blindar mína sýn\nljósið þurrkar augun\nog glaður ég bráðna\nhamingjusamur ég brenn\ní örmum eldsins\ní örmum þínum",
    "url": "https://www.hugi.is/ljod/greinar/22975/eldur/",
    "url_id": "22975",
    "id": "149959",
    "replies": [
        {
            "user": "vamanos",
            "user_id": "8901",
            "date": "2001-04-14 18:38:18",
            "id": "149960",
            "reply_to_id": "149959",
            "text": "Hringrás.\nÞarf nokkuð að hafa fleiri orð um það?"
        },
        {
            "user": "kelika",
            "user_id": "6197",
            "date": "2001-04-14 19:24:15",
            "id": "149961",
            "reply_to_id": "149959",
            "text": "vá þetta ljóð kveikir í mér!!!! og það er gott að brenna ;)\ngeggjað flott"
        },
        {
            "user": "ljufa",
            "user_id": "249",
            "date": "2001-07-22 23:54:33",
            "id": "149962",
            "reply_to_id": "149961",
            "text": "Nákvæmlega besta lýsingin kelika: það kveikir í mér :)"
        }
    ]
}
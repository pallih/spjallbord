{
    "forum_title": "Smásögur",
    "user": "Gospel",
    "user_id": "64354",
    "date": "2006-06-08 16:05:52",
    "title": "Þunglyndi, ást, hamingja",
    "text": "Ég skrifa oft þegar mér líður illa, og núna skrifaði ég sjálfsmorðsbréf og þennan pistil, mér finnst gott að skrifa sgur þegar mér líður illa. En endilega lesið þetta…\nMóðir mín er fjarverandi, bróðir minn og besti vinur, fjarverandi, pabbi minn er líka fjarverandi, og systir mín er einhversstaðar niðri í bæ, í mikilli fýlu við mig.\nÉg og pabbi getum varla átt venjulegar samræður, án þess að allt fari í háaloft og endar með heiftarlegu rifrildi og hugsanlega hrindingum og slagsmálum. Ég og mamma tölum varla saman. Bróðir minn er of langt í burtu til að geta talað eitthvað við hann af alvöru. Systir mín er nýkominn með kærasta, og er heltekinn af honum. Enginn tími fyrir fjölskylduna neitt lengur.\nÉg hef tekið þátt í stórum glæp, ég hef gert stór mistök. Lögreglan hefur verið á eftir mér, oftar en einu sinni, og oftar en tvisvar. Mamma er að hugsa um að senda mig á heimili fyrir vandræðaunglinga. Fólk dæmir mig oft of fljótt, dæmir mig útaf útlitinu, útaf því hvernig tónlist ég hlusta á, og útaf því hvernig fötum ég klæðist. Ég klæði mig í víðar gallabuxur og hettupeysur, og ég hlusta á hiphop.\nTveir bestu vinir mínir fluttu úr bænum þegar ég var lítill. Ég hef reyndar aldrei átt neinn alvöru vin, engann vin sem ég get treyst fullkomnlega. Engann vin til að segja leyndarmál. Engann vin til að fá ráð við vandamálum.\nReyndar hélt ég einu sinni að ég ætti sannan vin. Hann hringdi í mig þegar hann var alveg við það að fremja sjálfsmorð, þegar hann var djúpt í þunglyndi. Við spjölluðum saman og ég náði að bjarga honum frá því versta sem gat gerst. Hann er ánægður í dag, vinsæll, fyndinn, hlær mikið, skemmtir sér, og á marga vini sem hann getur treyst.\nAnnar vinur minn hefur verið í sjálfsmorðshugleiðingum. Ég hef verið í sjálfsmorðshugleiðingum sjálfur. Rétt áðan, var ég pirraður, ég pirraðist mikið því ég fann ekki innstungu, því ég sullaði niður vatni, því ég ýtti á vitlausan takka á símanum þegar ég var að senda sms, þegar ég missti popp í gólfið, allt sem ég gerði, gerði mig pirraðan. Stuttu seinna stóð ég fyrir framan spegilinn, starði í augun á sjálfum mér, reiður og grátandi, með hnífinn í hæri höndinni. Ég stóð og starði á sjálfan mig og hugsaði, hugsaði um hvað myndi gerast ef ég myndi fremja sjálfsmorð. Myndi einhver sakna mín, myndi einhver virkilega mikið sakna mín? Myndi fólkið gleyma mér daginn eftir, yrði ég ekkert lifandi í minningum þess, og í hjarta þess?\nÉg hugsaði um vini mína, mér var alveg sama um þá, þeir höfðu svikið mig áður, oftar en einu sinni. Ég hugsaði um fjölskylduna mína, mér kom illa saman við alla þar, nema bróður minn, en ég heyri svo sjaldan í honum.\nÉg hugsaði um ættingjana mína, hugsaði um litlu frænku mína, sem er að verða 2 ára á þessu ári. Ég man þegar hún kom í heimsókn í sumar, horfði á mig, kallaði nafnið mitt og hljóp að mér, og faðmaði mig. Ég man þegar ég sat í sófanum að horfa á sjónvarpið, stóð upp, og hún stal sætinu mínu og horfði á mig með þvílíkum prakkarsvip. Ég man þegar hún hló og brosti til mín, þegar ég lék pínu við hana.\nÉg fór allt í einu að hugsa um alla sem mér þótti vænt um. Í rauninni var það bara þessi frænka mín, eldri systir hennar sem er 6 ára núna, og Heiðdís. Ég ákvað að leggja hnífinn niður, því ég bókstaflega lifi fyrir þessar þrjár stelpur. Frænka mín, systir hennar, og Heiðdís, stelpan sem ég er svo hrifinn af.\nÉg horfði á mynd af Heiðdísi og fékk tár í augun, augun sem ég var nýbúinn að þurrka með erminni á peysunni. Ég táraðist meira og meira. Ég brosti, í fyrsta sinn í langan tíma. Það var yndislegt að geta loksins brosað, ég brosti í gegnum tárin. Gleðitár og þunglyndistár, lentu öll saman í koddaverinu. Tilfinningarnar blönduðust saman, ást og hatur, gleði og reiði, hamingja og sorg. Ég var að upplifa allt of margt á of stuttu tímabili.\nÓvísvitandi, þá björguðu mér frá dauða, þrjár ungar stelpur. Ein þeirra er tveggja ára, hin sex ára, og önnur 16 ára.\nÞað les örugglega engin af þeim þetta, en ég vildi bara þakka þeim fyrir.",
    "url": "https://www.hugi.is/smasogur/greinar/414958/thunglyndi-ast-hamingja/",
    "url_id": "414958",
    "id": "3584003",
    "replies": [
        {
            "user": "silungur",
            "user_id": "20592",
            "date": "2006-06-08 16:32:42",
            "id": "3590057",
            "reply_to_id": "3584003",
            "text": "VÁ! Þetta var magnþrungin lestning! Vel skrifuð saga, maður var farin að gleyma því að þetta væri saga og hélt að maður væri að lesa í alvörunni. Ég varð mjög glöð að hann mundi eftir einhverjum sem hann elskaði og það varð til þess að hann hætti við."
        },
        {
            "user": "Aerith",
            "user_id": "60146",
            "date": "2006-06-08 16:33:07",
            "id": "3590059",
            "reply_to_id": "3584003",
            "text": "awwwwwwwwwwwwwwwwwwww………sætt og ekki sætt…\nallaveganna ekki drepa þig…ég reyndi það einu sinni og sé svo nú eftir því!!!!!\ngangi þér vel í lífinu ;D"
        },
        {
            "user": "Aerith",
            "user_id": "60146",
            "date": "2006-06-08 16:33:37",
            "id": "3590063",
            "reply_to_id": "3590059",
            "text": "ps ææjá þetta er saga hehehehe……sry :S"
        },
        {
            "user": "Marwin",
            "user_id": "48010",
            "date": "2006-06-08 16:39:04",
            "id": "3590082",
            "reply_to_id": "3584003",
            "text": "vinur minn, ég las þetta……og það sem mér dettur í hug að segja er bara það sem allir seigja, hugsa um allt gott og bla bla þannig eg seigi frekar, Notaðu það að skrifa, tjáðu þig…skrifaðu sögur eða ljóð…jafnvel söngtexta það er kannski lítið en það er eithvað….allvega  ekki drepa þig það er bara eigingirni…meira get ég ekki sagt atm mátt vel senda mér skilaboð ef það eithvað…spurningar eða eithvað"
        },
        {
            "user": "kitty90",
            "user_id": "50172",
            "date": "2006-06-08 17:02:20",
            "id": "3590156",
            "reply_to_id": "3584003",
            "text": "ég fékk í alvörunni tár í augun. Þetta var ÓTRÚLEGT! Mér fannst ég upplifa þetta…þetta var bara svo…VÁ!  ég á ekki einu sinni orð til að lýsa þessu. En ekki fremja sjálfsmorð, það eru fleiri í heiminum en þú heldur sem að væru til í að deyja fyrir þig, þau elska þig svo mikið :) Gangi þér vel"
        },
        {
            "user": "prinsessan91",
            "user_id": "57306",
            "date": "2006-06-08 18:38:15",
            "id": "3590550",
            "reply_to_id": "3584003",
            "text": "æjh það vantar í söguna neðst :S:( en æjh já mér hefur stundum liðið svona ef ég á að segja eins og er….en ég fékk hjálp sem betur fer og mér líður betur í dag.\nef þér líður í rauninni svona illa þá er eina ráðið að fá hjálp frá fagaðila einsog sálfræðingum….manni líður ekkert betur nema maður vilji það sjálfu"
        },
        {
            "user": "prinsessan91",
            "user_id": "57306",
            "date": "2006-06-08 18:40:58",
            "id": "3590567",
            "reply_to_id": "3584003",
            "text": "úpps það vantar ekkert….my beg :P"
        },
        {
            "user": "krizza4",
            "user_id": "54759",
            "date": "2006-06-08 20:10:29",
            "id": "3591174",
            "reply_to_id": "3584003",
            "text": "Í byrjuninni, þá fannst mér eins og ég væri að lesa ævisöguna mína, mér líður nákvæmlega eins að innan og þú.\nMálið er að allir eiga einhvern sem þykir virkilega vænt um mann, þótt það sé ekki nema bara litla frænka manns eða stráktur sem maður passaði. Ég man alltaf eftir því að mér þótti alltaf vænt um barnfóstruna mína, en hún snéri mér baki, eins og hvað flest aðrir hafa gert og munu koma.\nÍ dag þá var ég að yfirstíga stóran áfanga í lífi mínu. ég útsk´rifaðist úr grunnskóla. Ég bauð pabba mínum og stjúpu í veisluna, þau sögðust þurfa gera annað og mættu ekki. Sama gilti um ömmu mína og afa. Og ég spurði þá, hverjum þykir í rauninni vænt um mig?\nÉg fór a'ð gráta út af því að það er ekki hægt að taka þátt í lífi mínu. En að gera það ekki vegna þess að þau þurftu að fara í útileigu sem hefst ekki fyrr en á morgun það er skömmustulegt.\nEn tilhvers að fremja sj+álfsmorð af því að pabbi minn vill ekki taka þátt í lífi mínu?\nÉg hef bara ákveðið það að hætta að taka þátt í hans lífi, fyrst það er svo erfitt að koma í útskriftina mina. Hann veit einu sinni ekki hvað mér finnst skemmtilegt að gera."
        },
        {
            "user": "Fasisti",
            "user_id": "24075",
            "date": "2006-06-16 03:20:54",
            "id": "3624948",
            "reply_to_id": "3584003",
            "text": "ég skal vera vinur þinn."
        }
    ]
}
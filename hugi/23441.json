{
    "forum_title": "Ljóð",
    "user": "hugi21",
    "user_id": "3740",
    "date": "2001-04-18 01:20:32",
    "title": "Endir á fyrri grein.",
    "text": "Tunglið sortnar á meðan þú lítur til mín\nÉg sendi fyrra ljóðið inn um daginn, endirinn er æði, eitthvað sem ég held að margir kannist við.\nÓsk, eða eitthvað slíkt:\nÉg er falinn bak við skuggana\nsem fylgja skrefum mínum sem og\nskrefum þínum.\nÍ ljósaskiptunum birtast andlit okkar\n-hægt og hægt-\nþegar áhyggjufullt brosið þitt\nbyrjar að bræða burt þykka skelina\nsem umlykur þig.\nÉg skal geyma tárin þín á vanga mínum.\nHelvítis Tussa´ðín:\nÉg stend á öndinni\nþar til hún deyr\nhunangið vætlar úr munnvikunum\n- hver einasti dropi -\nSigri hrósandi,\nbrosandi,\nglottirðu,\nog sleikir í burtu sætuna\nþú þurrkar burtu vængina\nsem voru teiknaðir á bakið á mér,\ní staðinn seturðu blað\ná bringu mína\nog hvítan blýjant mér í hönd,\nglottir eitt augnablik\nog grýtir alla\nmeð svörtum öskrandi tússpennum\nHelvítis Tussa´ðín",
    "url": "https://www.hugi.is/ljod/greinar/23441/endir-a-fyrri-grein/",
    "url_id": "23441",
    "id": "153873",
    "replies": [
        {
            "user": "vamanos",
            "user_id": "8901",
            "date": "2001-04-19 03:12:27",
            "id": "153874",
            "reply_to_id": "153873",
            "text": "Ósk. Skrýtið nafn. Mér finnst það lýsa á vissan hátt því sem gerist þegar fólk er að kynnast einhverjum, og opnar sig smátt og smátt fyrir viðkomandi. Síðasta línan er mjög flott, fullkominn endir.\nHelvítis Tussa'ðín\nAthyglisverður titill. :) Sumt fólk reynir að breyta þeim sem eru í kringum það. Yfirbugar og “þurrkar burtu vængina”."
        }
    ]
}
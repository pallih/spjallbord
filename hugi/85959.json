{
    "forum_title": "Bílar",
    "user": null,
    "user_id": null,
    "date": "2002-07-25 10:22:23",
    "title": "Svalur Honda S 800!",
    "text": "Það er svo rosalega mikið til af spennandi bílum til að fjalla um. Mikið af þeim eldri bílar sem flokkast sem fornbílar hér heima. Næsta mál á dagskrá hjá mér er að fara yfir þekkta bíla sem mörg okkar kannast við sem einkabíla frægra söguhetja úr teiknimyndasögunum!\nBíllinn sem varð fyrir valinu hjá mér þetta sinn er hinn stórskemmtilegi og merkilegi Honda S 800, forveri S 2000 bílsins. Eigandi þessa stórmerkilega bíls var ekki ómerkari maður en vikadrengurinn Svalur og átti hann mörg ævintýri í þessum bíl ásamt félögum sínum Val og Gormi!\nÞetta voru uppáhalds bækurnar mínar þegar ég var á mínum yngri árum og man ég alltaf sérstaklega vel eftir Honda bílnum sem þeir óku um á. Þetta hefur mér alltaf þótt nokkuð merkilegt og í sambandi við þetta munu fleiri þekktir bílar birtast í greinum mínum eins og t.d. bíllinn hans Zorglúbb sem iðulega ók um á geðveikum Citroen DS 23(Pallas) bílum! Þetta er þó líka merkilegra fyrir þær sakir að Svalur og Valur bækurnar eru franskar en bíllinn sem þeir óku á er fyrsti framleiðslubíll Honda fyrirtækisins.\nAllavega. Hinn raunverulegi Honda bíll var hannaður 1962 sem smábíll með sporteiginleika fyrir ákveðin kaupendahóp bíla sem reiddi sig á skattaívilnanir sem veittar voru vegna kaupa á smábílum. Vélin í bílnum var úr Honda pallbíl og var aðeins 356cc (S 360) en skilaði samt 33 hestöflum við 9000 snúninga!!!! Vtec hvað????\nÞessi bíll fór þó ekki í framleiðslu þar sem betra þótti að bjóða hann með aðeins stærri vél. Bíllinn fór því fyrst í framleiðslu sem S 500 með 44 hestafla vél og skömmu síðar sem S 600 með 57 hestafla vél. 1964 var bíllinn síðan boðin í Coupé útfærslu en fram að því var hann aðeins til sem blæjubíll.\n1966 var byrjað að framleiða bílinn með stýrinu “réttu” megin en fram að því hafði útflutningur einungis verið til Ástralíu og í litlu mæli til UK. 1966 byrjuðu því evrópubúar að kaupa þessa bíla þar sem þeir hafa alltaf verið dálítið veikir fyrir smáum bílum, þá sérstaklega í suður evrópu og ekki spillti fyrir að bíllin var með blæju.\nÞví miður fyrir okkur þá dó útflutningur þessara bíla og bíllinn með þegar S 800 kom í framleiðslu og stefna var tekin á ameríkumarkað. Sá bíll var upprunalega hannaður til útflutnings og var búið að eiga við hann talsvert. Hann var kominn drifskaft í stað þess að vera keðjudrifinn eins og áður og sömuleiðis fékk hann diskabremsur að framan og vélin skilaði nú 70 hestöflum við 8000 snúninga. En þar sem ameríkumarkaður var mikilvægasti markaðurinn þá var öll áhersla sett á þann markað sem hafnaði svo bílnum þar sem vélin þótti menga of mikið. Skömmu síðar var framleiðslu þessa bíls hætt eða árið 1970.\nHondan var upprunalega sett til höfuðs Spitfire, Healey og Midget bílunum og jarðaði hún gjörsamlega samkeppnina með þessum frábæra bíl. Til samanburðar má nefna það að þegar bresku sportararnir, sem voru mjög vinsælir, misstu “andann” í 5500 snúningum var Hondan rétt að byrja, rauðlína byrjaði í 8500 snúningum og endaði í 11000. Enn í dag eru menn gáttaðir á þessari vél!\nÞessi bíll er frábært dæmi um hvað gerist þegar verkfræðingarnir fá að hanna bíl fyrir sjálfa sig, en hópurinn sem hannaði þennan bíl samanstóð af ungum japönskum verkfræðingum (sá elsti 28 ára).\nEinhversstaðar sá ég þá fullyrðingu að þetta hefði verið fyrsti fólksbíllinn sem Honda hannaði og seldi, hann er þá bara enn merkilegri fyrir vikið! Allir bílar Honda fram að 1962 voru frumgerðir sem ekki náðu framleiðslustigi (fyrir utan létta pallbíla sem þeir framleiddu).\nTæknilega hlið þessa bíls var mjög merkileg á þessum tíma, tveir yfirliggjandi knastásar, fjórir blöndungar og þyngdin var aðeins 700 kíló og allt var þetta knúið áfram með 4 gíra kassa með synchromesh á þremur efstu gírunum. Bíllinn var með sjálfstæða fjöðrun. Hámarkshraði S 800 bílsins var 160 kílómetrar sem er sosem alveg nóg. En þekktastir voru þessir bílar fyrir mjög góða aksturseiginleika og þeir voru vinsælir sem track cars og gífurlega sparneytnir í þokkabót.\nEnn og aftur verða gamlir bílar til að varpa skugga á nýja framleiðslubíla bílaframleiðendanna. Í mínum augum er ekkert varið í Vtec bílana í samanburði við þennan gamla jálk og mesta synd að þróunin sé ekki meiri en þetta á næstum 40 ára tímabili. S 2000 er þó nokkuð merkilegur bíll og sem slíkur ágætis arftaki!\nÞessi bíll er formlega kominn á óskalistann, eða ætti ég að segja innkaupalistann!!",
    "url": "https://www.hugi.is/bilar/greinar/85959/svalur-honda-s-800/",
    "url_id": "85959",
    "id": "613579",
    "replies": [
        {
            "user": "KITT",
            "user_id": "8339",
            "date": "2002-07-25 11:52:17",
            "id": "613580",
            "reply_to_id": "613579",
            "text": "Sérdeilis prýðileg grein :)"
        },
        {
            "user": null,
            "user_id": null,
            "date": "2002-07-25 12:13:30",
            "id": "613581",
            "reply_to_id": "613580",
            "text": "Kærar þakkir!\nHér eru svo tveir linkar með flottum myndum af þessum bílum.\nhttp://www.honda-s800-club.freeserve.co.uk/\nhttp://klassieke\nrs.virtualave.net/Honda/S800.htm"
        },
        {
            "user": "Mal3",
            "user_id": "5739",
            "date": "2002-07-25 12:30:36",
            "id": "613582",
            "reply_to_id": "613579",
            "text": "Fín grein um bíl sem er að miklu leiti óþekktur.\nÁ þessum tíma var 160km/h hámarkshraði ekkert til að skammast sín fyrir þegar tillit er tekið til samkeppninnar. Ég myndi allavega ekki hugsa mig tvisvar um held ég hvort mig langaði meira í Triumph Spitfire t.d. eða S800. Vandamálið er bara það að í dag kostar held ég S800 margfalt meira en Spitfire!"
        },
        {
            "user": "Mal3",
            "user_id": "5739",
            "date": "2002-07-25 13:31:27",
            "id": "613583",
            "reply_to_id": "613582",
            "text": "Hér eru svo MJÖG SVO skemmtilegar upplýsingar um fleiri bíla sem Svalur og Valur óku.\nMér kemur mest á óvart að sjá að þeir hafi eitt sinn ekið um á Lotus Europa! Það er í einhverri bók sem ég á ekki. En hina bílana kannast ég við all flesta. Ég verð þá að henda inn grein um Lotus Europa líka, nema einhver sé búin að því.\nhttp://www.arrakis.es/~espiru/spirou/krister/car.htm"
        },
        {
            "user": "Mal3",
            "user_id": "5739",
            "date": "2002-07-25 13:34:19",
            "id": "613584",
            "reply_to_id": "613583",
            "text": "Smekkmenn :)\nSvo var það auðvitað Renault 5…"
        },
        {
            "user": "Mal3",
            "user_id": "5739",
            "date": "2002-07-25 13:49:47",
            "id": "613585",
            "reply_to_id": "613584",
            "text": "Síðan ætla ég að taka fyrir bílana í Tinna bókunum, þar eru meðal annars Traction Avant, Facel Vega og Lancia Aurelia  svo einhverjir séu nefndir."
        },
        {
            "user": "Mal3",
            "user_id": "5739",
            "date": "2002-07-25 14:14:05",
            "id": "613586",
            "reply_to_id": "613585",
            "text": "Facel Vega?\nHvar eru Tinnabækurnar mínar?!\nEinn uppáhaldsflekinn minn er Facel Vega Excelence, glæsilegir bilar."
        },
        {
            "user": "Mal3",
            "user_id": "5739",
            "date": "2002-07-25 14:26:18",
            "id": "613587",
            "reply_to_id": "613586",
            "text": "Einn Facel Vega til sölu á mobile.de\nSko, ég held að það hafi verið Facel vega, en það er smuga að þetta hafi verið Lancia því að gaurinn á bílnum var ítalskur og skutlaði Tinna eitthvað eftir að hann lenti í vandræðum. Facel Vega voru hinsvegar franskir."
        },
        {
            "user": "Mal3",
            "user_id": "5739",
            "date": "2002-07-25 14:29:10",
            "id": "613588",
            "reply_to_id": "613587",
            "text": "Ójá! Þekkirðu Excelence útfærsluna?"
        },
        {
            "user": "Mal3",
            "user_id": "5739",
            "date": "2002-07-25 15:00:29",
            "id": "613589",
            "reply_to_id": "613588",
            "text": "Nei, það held ég ekki…. voru þeir ekki allir “excellent” ;)"
        },
        {
            "user": "Mal3",
            "user_id": "5739",
            "date": "2002-07-25 15:13:41",
            "id": "613590",
            "reply_to_id": "613589",
            "text": "Þetta var stór lúxus sedan. Hann var með afturhurðir sem opnuðust aftur og pillarless á milli hurða. Alger snilld. Og auðvitað Chrysler power ;)"
        },
        {
            "user": "Mal3",
            "user_id": "5739",
            "date": "2002-07-25 15:39:16",
            "id": "613591",
            "reply_to_id": "613590",
            "text": "OG Viggó viðutan (takk Basten)\nÞað er víst mjög öflug Chrysler vél í þessum drekum. Það er líka Chrysler minnir mig í Bristol Blenheim bílunum….."
        },
        {
            "user": "Mal3",
            "user_id": "5739",
            "date": "2002-07-25 15:49:25",
            "id": "613592",
            "reply_to_id": "613591",
            "text": "Það er rétt, mjög mikið af minni prestige bílaframleiðendum evrópu á þessum tíma notuðu Chrysler power. T.d. var Chrysler rokkur í Jensen.\nNokkrir aðrir notuðu Corvette vélar t.d. Gordon Keeble og Iso Grifo. ekki slæm vél til að koma bílnum áfram. Segi ekki að ég taki ekki Lambo V12 fram yfir þannig rokk en þetta dugar og það fínt ;)"
        },
        {
            "user": "Mal3",
            "user_id": "5739",
            "date": "2002-07-25 16:16:56",
            "id": "613593",
            "reply_to_id": "613592",
            "text": "Ég sá einn Iso Grifo á mobile.de rosalegur fallegur bíll maður, en skratti dýr.\nSvo er eitt annað…. ég vissi mjög takmarkað um þennan Fiat Dino fyrr en í Italian job og ég er sko algerlega falinn fyrir bílnum.\nI want one….\nÉg held ég verði að ræna banka og þá eru þetta bílarnir sem ég vil eiga. Engin af þeim nýr! :)\nJensen Interceptor (getaway bíllinn)\nFiat Dino\nMini Cooper S (eða bara venjulegann Cooper)\nHonda S800\nMercedes Benz 280SEL (W108)\nÍ þetta þyrfti ég svona 6-7 milljónir og svo náttúrulega stóran bílskúr því svona bíla lætur maður ekki standa úti!\nÞeir mættu helst allir vera 1970 módel!"
        },
        {
            "user": "Mal3",
            "user_id": "5739",
            "date": "2002-07-25 16:18:51",
            "id": "613594",
            "reply_to_id": "613593",
            "text": "Ef þú hefur vel útur ráninu skal ég lofa að halda kjafti ef þú lætur mig fá 6 millur fyrir Lotus Elise ;)"
        },
        {
            "user": "Mal3",
            "user_id": "5739",
            "date": "2002-07-25 16:22:38",
            "id": "613595",
            "reply_to_id": "613594",
            "text": "Nýjum þá? Viltu ekki frekar gamlan?"
        },
        {
            "user": "Mal3",
            "user_id": "5739",
            "date": "2002-07-25 16:25:54",
            "id": "613596",
            "reply_to_id": "613595",
            "text": "Ég er bara yfir mig hrifinn af S2 111S. A/C, hardtop og Lotus Sport fast road bremsur ;)\nNýji er bara svo mun betri en sá gamli held ég. Þegar kemur að gömlum bílum verð ég bara óður, veit ekkert hvað ég vill ;)\nSvo er ég líka svo veikur fyrir gömlum GT bílum, erfitt að fitta því fullkomlega við það að vera hrifinn af léttvigtarbílum :)"
        },
        {
            "user": "Mal3",
            "user_id": "5739",
            "date": "2002-07-25 16:27:44",
            "id": "613597",
            "reply_to_id": "613596",
            "text": "Maður þarf bara að eiga nokkra bíla…. Fiat Dino marr…. hann er gullfallegur og með Ferrari vél og Fiat rekstrakostnað! Brill!\nÉg held ég sé nokkuð ánægður með þetta val mitt á 5 bílum. Og ég er algjörlega búin að missa áhugan á nýjum bílum."
        },
        {
            "user": "Mal3",
            "user_id": "5739",
            "date": "2002-07-25 16:29:19",
            "id": "613598",
            "reply_to_id": "613597",
            "text": "EKKERT sem er með Ferrari vél er með Fiat rekstrarkostnað ;)"
        },
        {
            "user": "Feelix",
            "user_id": "17380",
            "date": "2002-07-25 16:30:46",
            "id": "613599",
            "reply_to_id": "613598",
            "text": "Hehehe… svona næstum því. Þetta er nú bara lítil V6 vél!\nOg hver sagði að gamall Fiat væri ódýr í rekstri ;)"
        },
        {
            "user": "Feelix",
            "user_id": "17380",
            "date": "2002-07-26 11:09:28",
            "id": "613600",
            "reply_to_id": "613599",
            "text": "Fíat 124 sport coupe %Mynd 124black.jpg%\nÞessi er frekar ódýr í rekstri, sérstaklega vegna þess hve margir nýir hlutir passa enn í þá.\nEinnig passa lödu varahlutir einnig í þá. Spurning um gæði en ódýrir eru þeir.\nBílarnir hannaðir af Pininfarina og voru með diska allan hringinn, tvin cam vélar, álhedd og all-synchro fimm gíra kassa. Afturhjóladrifnir.\n“In heavily modified sports racing form version of the 124 have proven to be consistent Porsche beaters and race winners in the hands of competent drivers.”\nhttp://www.users.bigpond.com/Bob_Holbert/Motoring/Fiat124Frame.htm\nÞessir  bílar eu enn frekar ódýrir, faðir minn keypti einn hér á Íslandi fyrir rúmu ári fyrir sáralítinn pening. Er nú í leynt í baráttu við systur mína hver eigi að fá bílinn.\nSá bíll er rauður,dálítið ryðgaður en virkar vel.\nKv Feelix"
        },
        {
            "user": "Feelix",
            "user_id": "17380",
            "date": "2002-07-26 11:13:41",
            "id": "613601",
            "reply_to_id": "613600",
            "text": "Átti að koma mynd með, reyni aftur og ef mistekst þá bar leitt.%MYND 124black.jpg%\nOg önnur.\n%MYND red124.jpg%\nVonandi virkar þetta, er að prufa fyrsta sinn.\nEinnig ef ekki virkar getur einhver sagt mér hvað ég er að gera vitlaust. Upp á framtíðina."
        },
        {
            "user": null,
            "user_id": null,
            "date": "2002-07-26 11:37:40",
            "id": "613602",
            "reply_to_id": "613601",
            "text": "Mjög smartir bílar. Pabbi vinar míns átti reyndar svona bíl hérna heima fyrir svona 20 árum síðan. Hann var því miður næstum alltaf bilaður."
        },
        {
            "user": "Mal3",
            "user_id": "5739",
            "date": "2002-07-27 00:53:17",
            "id": "613603",
            "reply_to_id": "613594",
            "text": "Góð grein, og ég man alltaf sérstaklega eftir s800 úr Sval&Val. Mjög kómískur bíll!\nMal3: 6 millur fyrir Elise 111S? Ertu brjálaður? Hann kostar tæp 28k pund í bretlandi, sem reiknast sem ca. 3.5 milljónir króna, + eitthvað smotterí í innflutningskostnað.\nEn aftur á móti kostar 2.7 Boxster 31k pund í bretlandi, og hann er ekki ódýr hérna.. Getur verið að Elise 111S stæði í 6 milljónum hingað kominn? :o\nMér finnst þetta samt nokkuð mikill munur, því að á bílum eins og Impreza WRX munar nánast engu í verði hér og í bretlandi."
        },
        {
            "user": "Mal3",
            "user_id": "5739",
            "date": "2002-07-27 03:38:08",
            "id": "613604",
            "reply_to_id": "613603",
            "text": "Ég er með Excel forrit sem ég fékk í eina tíð frá Hugara til að reikna svona. Ég tók verðið á nýjum 111S, grunntýpu, sló það inn og breytti vsk. % yfir í 17% fyrir UK. og út kom eitthvað á milli 5,2-5,5 man ekki hvort. Líklega samt í lægri kantinum. Ætli 5,5 kaupi ekki bíl með einhverjum búnaði…\nMálið er að þeir eru framleiddir í Bretlandi, er samt ekki alveg að fatta þetta… :þ"
        },
        {
            "user": "basten",
            "user_id": "8926",
            "date": "2002-07-25 15:17:34",
            "id": "613605",
            "reply_to_id": "613579",
            "text": "Frábær grein!!! Maður þarf að fara dusta rykið af gömlu teiknimyndabókunum. Svalur og Valur voru helv… góðir og Tinni líka!"
        },
        {
            "user": "saevar",
            "user_id": "835",
            "date": "2002-07-25 16:34:24",
            "id": "613606",
            "reply_to_id": "613579",
            "text": "Djöfull man ég hve mikið mig langaði í Turbottin aðalega þá þan fyrri Turbot-Rhino 1. Jæja þá er það bara að byðja einhvern bílaframleiðandan að búa til svona bíl fyrir sig."
        },
        {
            "user": "Mal3",
            "user_id": "5739",
            "date": "2002-07-25 16:49:34",
            "id": "613607",
            "reply_to_id": "613606",
            "text": "Held þú ættir að tala við flugvélaframleiðanda kannski m.v. hvernig vél átti að vera í þessum græjum… Annars hljómaði ekki vel að keyra túrbínuna út í framhjólin…"
        },
        {
            "user": null,
            "user_id": null,
            "date": "2002-07-26 08:43:26",
            "id": "613608",
            "reply_to_id": "613606",
            "text": "Turbotinn var svalur maður, ertu þá ekki að meina þennan með glerkúpulinn?\nÞetta eru mjög skemmtilegar bækur til að kynnast tíðarandanum í Frakklandi. Þetta er mjög gamalt efni og það er gaman þegar maður kemur til Frakklands að sjá þessar modern byggingar t.d. sem að voru hæpaðar svona mikið í Frakkalandi á þessum tíma (um 1960)."
        }
    ]
}
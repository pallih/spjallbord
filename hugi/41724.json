{
    "forum_title": "Ljóð",
    "user": "Lynx",
    "user_id": "3520",
    "date": "2001-09-07 15:37:27",
    "title": "Kjánakvæði",
    "text": "Hérna er eitt sem er gjörólíkt því sem ég sendi síðast :)  Meira til gamans gert, en þó fylgir flestu gamni einhver alvara….\n_____________\nKjánakvæði\nSegjandi eitt en meinandi annað\nElur sér fíflið, sjálfumglatt\nLygi um eigið virði sannað\nYrði ekki verr, þótt hann segði satt\nSkáldið horfir og höfuð hristir\nhofmóðug dæsir með auga í pung\nekki vild'ún að æruna misstir\nerkikjáninn, þótt byrðin sé þung\nHenni er sama hvar landið liggur\nliðug og frjáls hún ávallt er\nengar ölmusur ungmærin þiggur\nen böndin við fíflið klippir og sker\n______\nÞetta er ekki alveg klárað, ég á eftir að pússa það aðeins til, en þætti gaman að fá athugasemdir.  Þetta er pínu flipp ;)\nKv. Lynx",
    "url": "https://www.hugi.is/ljod/greinar/41724/kjanakvaedi/",
    "url_id": "41724",
    "id": "274203",
    "replies": [
        {
            "user": "pardus",
            "user_id": "6631",
            "date": "2001-09-07 17:53:12",
            "id": "274204",
            "reply_to_id": "274203",
            "text": "Þetta er rosalega flott hjá þér Lynx… orðin leggja rosalega áherslu á merkingu ljóðsins (þ.e.a.s. sérstök orð eins og fífl (sem kemur fyrir 3svar))\nMér fannst virkilega gaman að lesa þetta ljóð… en kannski þú dæmir ljóðið “Ástin utan allra heima…” sem kemur inn [vonandi] á eftir??? ;)\nÉg held að ég hafi aldrei samið eins rómantískt ljóð og bíð spenntur eftir viðbrögðunum :)\nkv. pardus"
        },
        {
            "user": "Lynx",
            "user_id": "3520",
            "date": "2001-09-07 18:40:47",
            "id": "274205",
            "reply_to_id": "274204",
            "text": "Úps, ég var pínu fljót á mér að senda þetta.  Hér er yfirlesin útgáfa (stafsetning-atkvæði o.fl.):\nKjánakvæði\nSegjandi eitt en meinandi annað\nelur sér fíflið, sjálfumglatt,\nlygi um eigið virði sannað\nYrði ekki verr, þótt hann segði satt\nSkáldið hún horfir og höfuðið hristir\nhofmóðug dæsir með augað í pung\nEkki hún vildi að æruna misstir,\nerkikjáninn, þótt byrðin sé þung\nHenni er sama hvar landið liggur,\nliðug og frjáls hún ávallt er\nEngar ölmusur ungmærin þiggur,\nen böndin við fíflið klippir og sker\n——-\nTakk fyrir, Pardus.  Ég var svo voðalega spennt að senda þetta :)\nkv. L."
        },
        {
            "user": "Laufa",
            "user_id": "9234",
            "date": "2001-09-09 15:11:16",
            "id": "274206",
            "reply_to_id": "274204",
            "text": "Mjög fínt. Flott. :)"
        },
        {
            "user": "Lilu",
            "user_id": "7881",
            "date": "2001-09-09 14:44:10",
            "id": "274207",
            "reply_to_id": "274203",
            "text": "Hei, þetta er barasta alveg hreint ágætt ;o)\nHugsun og húmor, alveg hreint frábær blanda.\nKveðja,\nLilu."
        },
        {
            "user": "krilli",
            "user_id": "6640",
            "date": "2001-09-09 17:01:55",
            "id": "274208",
            "reply_to_id": "274203",
            "text": "magnað!"
        }
    ]
}
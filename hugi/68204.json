{
    "forum_title": "Deiglan",
    "user": "Ylfa",
    "user_id": "9855",
    "date": "2002-03-12 11:48:25",
    "title": "Góð þjónusta",
    "text": "Ég var ekki viss hvert ég ætti að senda þetta inn svo þið verðið bara að afsaka ef ykkur finnst þetta ekki eiga heima á Deiglunni.\nVegna þess hve fólk ef oft að tjá sig hér um leiðinlegt afgreiðslufólk eða viðskiptavini og/eða slæma þjónustu langar mig að koma með einn jákvæðan punkt inn í umræðuna.\nÞannig er mál með vexti að ég keypti skó í skóverslun sem heitir DNA og er í Kringlunni.  Þegar ég kom heim var ég ekki alveg sátt við skóna svo ég fór aftur tveim dögum seinna og ætlaði að fá að skipta og fá aðra.  Þegar ég sagði afgreiðslukonunni að mér líkuðu ekki skórnir og spurði hvor ég gæti valið mér aðra bauðst hún að fyrra bragði til að endurgreiða mér skóna þar sem ég hafði keypt þá með kredidkorti.  Ég var alveg hissa því ég hef yfirleitt lent í því að verslunarfólk segist ekki geta endurgreitt aðeins gefið inneignarnótu eða leyft manni að fá aðra vöru.  Svona þjónusta er til þess að maður fer aftur í viðkomandi verslun.\nNota bene! Ég hef engra hagsmuna að gæta hvað varðar þessa verslun heldur vil ég aðeins benda á að sum fyrirtæki gera vel við viðskipavini sína.  Þar sem maður heyrir gjarnan sögur af slæmri þjónustu vil ég skora á fólk að segja líka ef það fær góða þjónustur eða lendir á einstaklega skemmtilegu afgreiðslufólki.",
    "url": "https://www.hugi.is/deiglan/greinar/68204/god-thjonusta/",
    "url_id": "68204",
    "id": "468907",
    "replies": [
        {
            "user": "Bake",
            "user_id": "5588",
            "date": "2002-03-13 00:07:55",
            "id": "468911",
            "reply_to_id": "468907",
            "text": "Það kemur einstaka sinnum fyrir að maður fái virkilega góða þjónustu í verslunum, en því miður vill það oft verða þannig að maður verði svo rosalega hvumsa við því að fá allt í einu góða þjónustu að maður hreinlega veit ekkert hvað á að gera fyrr en löngu eftir á (þ.e. þakka fyrir góða þjónustu! :)"
        },
        {
            "user": "blimp",
            "user_id": "3621",
            "date": "2002-03-13 10:09:37",
            "id": "468912",
            "reply_to_id": "468907",
            "text": "það er nú yfirleit ekki endurgreitt,ætli hún nokkuð vitað það….;)"
        },
        {
            "user": "AnnaS",
            "user_id": "6446",
            "date": "2002-03-13 10:44:41",
            "id": "468913",
            "reply_to_id": "468912",
            "text": "hmm… ég er að reyna að muna hvenær og hvar ég fékk síðast virkilega góða þjónustu.. og ég bara man ekkert.. jú ég fékk góða þjónustu á fasteignasölu og auðvitað alltaf á hárgreiðslustofunni minni.. *blikk*\nen jú ég fékk fína þjónustu á leiðinni austur einu sinni, þá stoppuðum við í sjoppu og vorum að spyrja vegar og það voru liggur við allir sem unnu þarna byrjaðir að teikna kort fyrir okkur !\nég tók einmitt eftir því að fólk sem vinnur útá landi er miklu kurteisa og fúsara til að hjálpa manni, ætli að það sé ekki bara minna stress þar !!"
        },
        {
            "user": "blimp",
            "user_id": "3621",
            "date": "2002-03-15 09:49:42",
            "id": "468914",
            "reply_to_id": "468913",
            "text": "Fekk einusinni hræðilega þjónustu i bakarinu i mjodd,var bara með 5 þúskall og gellan sem var að afgreiða varð mental!!!.Hún gat sko ekkert skipt þessu og hvort eg gæti ekki bara notað debit kortið,eg bara nei er bara með þetta!.Þá for hun bara að afgreiða einhvern annan!!!.Þetta er nú frékar stórt bakari,og ættu alveg að vera viðbuinn að fólk borgi með 5 þúskall!.alger beygla"
        },
        {
            "user": "AnnaS",
            "user_id": "6446",
            "date": "2002-03-15 10:48:03",
            "id": "468915",
            "reply_to_id": "468914",
            "text": "blimp: gat hún ekki bara gefið þér einhver 3 rúnstykki í staðinn.. díses.. svona lið á að tuska aðeins til sko."
        },
        {
            "user": "Huggies",
            "user_id": "7621",
            "date": "2002-03-13 18:36:36",
            "id": "468916",
            "reply_to_id": "468907",
            "text": "Ég fékk mjög góða þjóustu í t.d. :Subway(höfðanum), Bossanova (Kringlunni), Hraunbergsbakaríi, Debenhams (Smáranum).\nEkki það að ég fái vonda þjónustu annarsstaðar, fer eftir því auðvitað hvernig afgreiðslufólk er.\nÉg hef sjaldan fengið lélega þjónustu. Og er ánægð með það ;)"
        },
        {
            "user": "ljoninja",
            "user_id": "13124",
            "date": "2002-03-14 16:40:27",
            "id": "468908",
            "reply_to_id": "468907",
            "text": "Ég bjó í Frakklandi í eitt ár og það stakk mig svolítið hvursu óliðlegt fólk var yfirleitt í verslunum.\nVerslunarfólk varð oft móðgað ef maður kom með einhverjar sérþarfir (t.d. vilja máta í öðrum lit). Einnig fannst þeim sjálfsagt mál að fá að gramsa í pokum/töskum viðskiptavina til að athuga hvort þeir höfðu tekið eitthvað ófrjálsri hendi.\nÞetta var náttúrulega ekki algilt en ótrúlega algengt.\nSvo í Kanada og oft í BNA þá er þessu þveröfugt farið. Fólk í verslunum vill allt fyrir mann gera!"
        },
        {
            "user": "porky",
            "user_id": "2189",
            "date": "2002-03-15 08:49:43",
            "id": "468909",
            "reply_to_id": "468908",
            "text": "fyrir hvað stendur þetta BNA"
        },
        {
            "user": "porky",
            "user_id": "2189",
            "date": "2002-03-17 20:04:24",
            "id": "468910",
            "reply_to_id": "468909",
            "text": "BNA = Bandaríki Norður Ameríku. = USA\nmér finnst nú betra að nota USA hitt er bara ruglandi fyrir þá sem ekki vita hvað þetta þýðir.\nHver byrjaði á þessu eiginlega?"
        },
        {
            "user": "jonr",
            "user_id": "3773",
            "date": "2002-03-16 17:38:02",
            "id": "468917",
            "reply_to_id": "468907",
            "text": "Ég verð að bæta við eigin sögu. Í sumar keypti ég mér gleraugu. (Kominn tími til, þau gömlu orðin meira en 10 ára gömul!). Fékk mér ultra þægileg Titanium umgerðalaus gleraugu hjá Gleraugnaverlsuninni í Mjódd.\nKeypti þau reyndar úti á keflavíkurflugvelli og fékk vitlaust gler og hefði ég þurft að borga 20.000 í viðbót við þessi. ca. 30.000 sem ég var þegar búinn að borga. Ég var nú ekki 100% sáttur og sagði að það væri nú alveg á mörkunun að ég tímdi að borga fyrir þetta hvort sem er, og þetta væru þeirra mistök en ekki mín, og viti menn, eftir að hafa spjallað við bossan, þá sagði afgreiðsludaman bara já og amen og ég fékk gleraugun á þessu verði.\nFrábær gleraugu og allt það, nema eftir 5 mánuði duttu þau í sundur, ég fór alveg í kerfi, bjóst við að þurfa að rífast í versluninni um ábyrgð og sýna fram á að þetta væri mér ekki að kenna. (Er ekki eitthvað að þegar maður er farinn að hugsa svona?). En þeir tóku við gleraugunum orðalaust og löguðu á 2 dögum. Ég var alveg orðlaus.\nMæli hiklaust með þessari verslun, og mun ábyggilega versla þarna aftur.\nJ."
        },
        {
            "user": null,
            "user_id": null,
            "date": "2002-03-18 16:28:23",
            "id": "468918",
            "reply_to_id": "468917",
            "text": "jonr,\nég hef ekkert heyrt um þessa verslun nema góða hluti, þeir virðast allt fyrir kúnnann gera og auðvitað þá er það algengast að ánægður kúnni kemur aftur.\nÞví miður þá virðumst við frekar dreyfa út frá okkur sögum um slæma þjónustu frekar heldur en góða…"
        }
    ]
}
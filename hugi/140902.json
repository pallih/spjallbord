{
    "forum_title": "Hestar",
    "user": "Exciting",
    "user_id": "29712",
    "date": "2003-05-07 21:39:19",
    "title": "Krafla er öll ..",
    "text": "Heiðursverðlaunahryssan Krafla frá Sauðárkróki er öll. Krafla var leidd undir Hrym frá Hofi á mánudaginn var og átti að freista þess að flytja úr henni fósturvísir í aðra hryssu. Þegar Krafla var leidd undir klárinn, rifnaði hún að innan og varð að svæfa hana í kjölfarið. Þessir áverkar eru algengari en fólk heldur almennt og hafa krufningar leitt í ljós að nokkuð er um að hryssur sem drepist hafi í stóðhestagirðingum, hafi einmitt farist af þessum orsökum.\nKrafla var fædd árið 1977 – nú 26 vetra gömul. Hún var með 8,26 í einkunn sem einstaklingur og heiðursverðlaun fyrir afkvæmi hlaut hún á LM1998 og efsta sætið.\nUndan Kröflu hafa komið gæðingar í röðum m.a. Katla, Kraflar, Smiður, Keilir og Samba, öll frá Miðsitju. Á síðasta sumri var tekinn fósturvísir úr Kröflu og færður í aðra hryssu. Það fyl var undan Orra frá Þúfu en hryssan sem fóstraði það, lét því í vetur og þar með endaði sú saga.\nÞessi mikla ræktunarhryssa hvílir nú lúin bein heima á Miðsitju, þar sem hún var jarðsett í miðju hringvallarins sem þar er – með góðfúslegu leyfi nýs eiganda Miðsitju, Magnúsar Andréssonar. Jóhann og Sólveig höfðu verið búin að hugsa henni þennan stað og á næstunni verður legsteinn settur á gröfina til minningar um Kröflu frá Sauðárkróki.\n(Tekið af www.eidfaxi.is)\nÞykir mér leiðinlegt að þessi einstaka meri hafi endað ævi sína svona, þetta var auðvitað algjör gæðingur og gæðingamóðir að auki.\nEn þó eru til nóg af frábærum afkvæmum se geta haldið áfram að heiðra minningu móður sinnar, Kröflu frá Sauðárkróki.\nMeð bestu kveðjum:\nExciting",
    "url": "https://www.hugi.is/hestar/greinar/140902/krafla-er-oll/",
    "url_id": "140902",
    "id": "1065713",
    "replies": [
        {
            "user": null,
            "user_id": null,
            "date": "2003-05-09 10:39:51",
            "id": "1065714",
            "reply_to_id": "1065713",
            "text": "),:"
        },
        {
            "user": "HockeyMonkey",
            "user_id": "33396",
            "date": "2003-05-09 14:21:07",
            "id": "1065715",
            "reply_to_id": "1065713",
            "text": "oojj….rifnaði að innan!! girnilegur dauðadagur!!"
        },
        {
            "user": "Fluga",
            "user_id": "26273",
            "date": "2003-05-09 14:47:28",
            "id": "1065716",
            "reply_to_id": "1065715",
            "text": "Það hlýtur eiginlega að vera að merin hafi hreinlega ekki verið í látum og verið svo þurr að það hafi ekki gengið og hrossið svo \"nauðgað,, henni."
        },
        {
            "user": "Exciting",
            "user_id": "29712",
            "date": "2003-05-09 16:30:25",
            "id": "1065717",
            "reply_to_id": "1065716",
            "text": "Kkki alveg, þetta getur alveg gerst þar sem að merin var orðin háöldruð.\nÞegar meri er ekki í látum þá hleypir hún alls ekki hestinum á sig og þó að það tækist getur legið ekki rifnað bara út af því.\nMeð bestu kveðjum:\nExciting"
        },
        {
            "user": "kaffibaun",
            "user_id": "20007",
            "date": "2003-05-11 15:37:38",
            "id": "1065718",
            "reply_to_id": "1065717",
            "text": "Mér þykir þetta alveg ofboðslega sorglegt );\nEn hún var nú orðin voðalega gömul, ha…"
        },
        {
            "user": "KMR",
            "user_id": "13669",
            "date": "2003-05-13 22:31:25",
            "id": "1065719",
            "reply_to_id": "1065716",
            "text": "Hahaha góð kenning, en Krafla var komin til ára sinna. Svo það er rökréttasta og skýrasta ástæða fyrir þessu."
        },
        {
            "user": "mig",
            "user_id": "12695",
            "date": "2003-08-04 18:59:16",
            "id": "1065720",
            "reply_to_id": "1065713",
            "text": "Mér finnst það mjög siðlaust og í raun sorglegt að líf hennar skuli hafa endað svona.  Móðgun að leiða svona gamla meri undir.  Groddaleg arfleið hestamannsins lifir áfram… vúhú"
        }
    ]
}
{
    "forum_title": "Smásögur",
    "user": "Sirja",
    "user_id": "32711",
    "date": "2005-03-21 23:08:41",
    "title": "Hlaupandi",
    "text": "Hún hljóp niður tröppurnar og út á götu. Þar stoppaði hún eitt andartak. Hvert gat hún farið? Hver gæti hjálpað henni núna? Tárin láku niður kinnarnar á henni. Hún heyrði skruðninga innan úr húsinu, hafði ekki mikinn tíma til umhugsunar. Hún hljóp út götuna og upp á Hringbraut, Jónas, Jónas gæti hjálpað henni. Jafnvel eftir allt sem hafði gerst, hann myndi hjálpa henni.\nÁ Hringbrautinni beygði hún til hægri og hélt áfram að hlaupa í átt að miðbænum. Hún reyndi að átta sig á því sem hafði gerst. Hvað hafði eiginlega gerst?\nHún hafði komið heim seint, mamma hafði ekki sagt henni að koma ekki seint heim eins og hún hafði alltaf gert áður en hann birtist. Hann hafði eyðilagt allt. Þær voru hamingjusamar áður en hann valsaði inn í líf þeirra og eyðilagaði allt.\nÍ fyrstu leit hann út eins og fínn náungi, vinalegt útlit, flottur bíll og góð vinna í banka, allt sem hafði þurft til þess að fá mömmu til þess að falla kylliflöt fyrir honum. Hann borgaði líka píanótímana hennar og kom í veg fyrir að þær þyrftu að selja píanóið hennar ömmu.\nHún rak tánna í brúnina á niðurfalli og hrasaði. Hnéð á gallabuxunum rifnaði og rautt blóð litaði efnið í kringum gatið. Í birtunni frá ljósastaurnum sá hún að hendur hennar voru hruflaðar og hana sveið. Hún hafði ekki tíma til að hugsa um þetta, hún yrði að komast til Jónasar. Jónas myndi hjálpa henni, hann gat ekki hafa meint það sem hann hafði sagt fyrr um daginn. Þetta um barnið, barnið þeirra.\nHún hafði verið orðin heilli viku of sein, hún sem var alltaf á hárréttum tíma. Varð hrædd og fór í apótekið til þess að kaupa þungunarpróf. Mundi eftir rifna smokkinum 3 vikum áður. Hún vissi ekki hvernig hún átti að taka því þegar prófið var jákvætt. Þetta var eitthvað svo fjarlægt. Hvernig gat hún verið ófrísk? Hún var bara 17 ára. Hafði farið til Jónasar og sagt honum frá því, hann vildi að hún færi í fóstureyðingu, sagðist ekki vera tilbúinn að verða pabbi. Af hverju vildi hann ekki eignast barnið þeirra? Að lokum hafði hún sagt honum að hann gæti þá bara sleppt því að sjá barnið, hún gæti bara séð um það sjálf.\nSíðan hafði hún farið í bíó með stelpunum. Heim til Unnar eftir það. Vildi ekki fara heim, vissi að hann væri þar. Gunnar, eins og hún þekkti hann nú, dópsalinn.\nHún var orðin móð. Hægði á sér og reyndi að labba rösklega upp Hofsvallagötuna. Blóðið lak niður legginn á henni.\nHana hafði grunað að Gunnar væri ekki sá sem hann sagðist vera. Allar dularfullu símhringingarnar og skrýtnu vinnutímarnir. Bankar lokuðu alltaf kl. 5. Grunurinn hafði verið staðfestur í kvöld þegar hún hafði komið heim og lokað hurðinni hljóðlega á eftir sér, vildi ekki vekja þau ef ske kynni að þau væru farin að sofa. Þegar upp kom hafði hún heyrt raddir þeirra innan úr eldhúsinu. Heyrt angistina í rödd mömmu, hótanirnar í rödd Gunnars. Síðan hafði hún heyrt hann játa, hann hafði játað að hafa logið að henni allan tímann, smyglað inn dópinu og selt það. Síðan hafði hún heyrt mömmu biðja hann grátandi um að leggja hnífinn frá sér, spyrja af hverju hann horfði svona einkennilega á sig. Maðurinn var brjálaður. Mamma hafði veinað og Sunna hafði kíkt inn í eldhúsið. Blóð, hún sá blóð. Hún hafði hlaupið niður stigann og skellt útidyrahurðinni á eftir sér.\nHún beygði inn í götuna hans Jónasar. Hljóp síðasta spölinn að húsinu hans, hringdi á bjöllunni. Hann kom til dyra á nærbuxunum, hafði greinilega verið farinn að sofa. Hann leit á Sunnu. ,,Hvað gerðist?\"",
    "url": "https://www.hugi.is/smasogur/greinar/280757/hlaupandi/",
    "url_id": "280757",
    "id": "2009171",
    "replies": [
        {
            "user": "Sirja",
            "user_id": "32711",
            "date": "2005-03-21 23:19:50",
            "id": "2036837",
            "reply_to_id": "2009171",
            "text": "Vááá get varla sagt annað. Glæsilega skrifuð saga í alla staði, söguþráðurinn er líka mjög góður.\nKeep up the good work\nKv. Klassi =)"
        },
        {
            "user": "Sirja",
            "user_id": "32711",
            "date": "2005-03-21 23:21:01",
            "id": "2036842",
            "reply_to_id": "2036837",
            "text": "Haha, yes, mér tókst það ;D"
        },
        {
            "user": "Sirja",
            "user_id": "32711",
            "date": "2005-03-21 23:22:15",
            "id": "2036847",
            "reply_to_id": "2036842",
            "text": "Tókst þér .. ? =/\nAð skrifa sögu.. Já."
        },
        {
            "user": "Sirja",
            "user_id": "32711",
            "date": "2005-03-21 23:23:04",
            "id": "2036852",
            "reply_to_id": "2036847",
            "text": "Að skrifa sögu sem einhverjum fannst góð."
        },
        {
            "user": null,
            "user_id": null,
            "date": "2005-03-21 23:24:09",
            "id": "2036859",
            "reply_to_id": "2036852",
            "text": "Haha like you.. like your story….\nOg já Til hamingju með það =)"
        },
        {
            "user": "Tigercop",
            "user_id": "21417",
            "date": "2005-03-25 19:44:27",
            "id": "2043903",
            "reply_to_id": "2036852",
            "text": "Ég verð nú bara að gefa þér stórt hrós fyrir þessa sögu hjá þér, mjög góð!\nHún er skemmtileg og spennandi í senn og þannig uppbyggð að maður nennir að lesa hana. Reyndar varð ég fúll þegar hún endaði því mig langaði að lesa meira og fá að vita meira um hvað gerðist næst … Vona bara að þú skrifir framhald af þessari sögu (þó ég sé eiginlega alls ekki hrifinn af framhaldssögum sko) …\nVel gert hjá þér, þú ert flottur penni!\nKveðja:\nTigercop - með uppglennt augun og opinn munninn af spennu - hvað gerist næst??? ;)"
        },
        {
            "user": "Sirja",
            "user_id": "32711",
            "date": "2005-03-26 19:43:39",
            "id": "2045484",
            "reply_to_id": "2043903",
            "text": "Jah, þegar maður fær hrós frá tigercop, þá hefur maður víst gert eitthvað gott.  En ég veit bara ekki hvort ég nenni að skrifa framhald, er byrjuð á annarri og lengri sögu. Ég veit ekki hvað ég á að skrifa næst, ég er búin að fylla út í öll götin, næsti hluti yrði ekki næstum því eins spennandi. Ekkert framhald, Jónas er almáttugur og hjálpar henni."
        },
        {
            "user": "Wappius",
            "user_id": "46173",
            "date": "2005-03-21 23:23:50",
            "id": "2036857",
            "reply_to_id": "2009171",
            "text": "Heví góð saga, þú ert snilldarpenni, bíð spenntur eftir einni í fullri lengd. Keep up the good work!"
        },
        {
            "user": "Sirja",
            "user_id": "32711",
            "date": "2005-03-21 23:25:09",
            "id": "2036863",
            "reply_to_id": "2036857",
            "text": "Híhí, hún verður betri, vona ég."
        },
        {
            "user": "BoggiGudfadir",
            "user_id": "30020",
            "date": "2005-03-21 23:25:43",
            "id": "2036865",
            "reply_to_id": "2009171",
            "text": "Þú ert sko aldeilis ekki að standa undir væntingum…\nég sagði þetta einungis í gríni til að pirra Sirju"
        },
        {
            "user": "Sirja",
            "user_id": "32711",
            "date": "2005-03-21 23:29:21",
            "id": "2036877",
            "reply_to_id": "2036865",
            "text": "Hverjar eru væntingarnar?"
        },
        {
            "user": "BoggiGudfadir",
            "user_id": "30020",
            "date": "2005-03-21 23:30:39",
            "id": "2036884",
            "reply_to_id": "2036877",
            "text": "Ég\nvænti\nþess að þú vitir það."
        },
        {
            "user": "Sirja",
            "user_id": "32711",
            "date": "2005-03-21 23:32:06",
            "id": "2036887",
            "reply_to_id": "2036884",
            "text": "Úff hvað ég er ekki að standa undir þessum væntingum þínum."
        },
        {
            "user": "BoggiGudfadir",
            "user_id": "30020",
            "date": "2005-03-21 23:32:48",
            "id": "2036889",
            "reply_to_id": "2036887",
            "text": "Rétt er það."
        },
        {
            "user": null,
            "user_id": null,
            "date": "2005-03-21 23:47:07",
            "id": "2036925",
            "reply_to_id": "2009171",
            "text": "Já… mér fannst þetta frábær saga :D.. Hún endar einhvernveginn þannig að maður sé ennþá spenntur :)..víúúú :D! Halltu bara áfram segji ég :D!!!"
        },
        {
            "user": "Krumla",
            "user_id": "7183",
            "date": "2005-03-21 23:59:15",
            "id": "2036964",
            "reply_to_id": "2009171",
            "text": "Mér fannst sagan alveg geðveik.\nÞú ert góð á smáatriðin og ég elska það í sögum."
        },
        {
            "user": "HotWaX",
            "user_id": "3009",
            "date": "2005-03-21 23:59:28",
            "id": "2036965",
            "reply_to_id": "2009171",
            "text": "Svari eytt af stjórnanda"
        },
        {
            "user": "Sirja",
            "user_id": "32711",
            "date": "2005-03-22 00:04:21",
            "id": "2036976",
            "reply_to_id": "2036965",
            "text": "Haaaa? Hvernig í andskotanum færðu það út að ég sé gelgja á því að lesa þessa sögu? Þetta er ofar mínum skilningi."
        },
        {
            "user": "HotWaX",
            "user_id": "3009",
            "date": "2005-03-22 00:07:34",
            "id": "2036979",
            "reply_to_id": "2036976",
            "text": "Svari eytt af stjórnanda"
        },
        {
            "user": "Haukzi",
            "user_id": "48476",
            "date": "2005-03-22 00:02:55",
            "id": "2036972",
            "reply_to_id": "2009171",
            "text": "Snilld!"
        },
        {
            "user": "Spirited",
            "user_id": "25873",
            "date": "2005-03-22 00:17:16",
            "id": "2036999",
            "reply_to_id": "2009171",
            "text": "Fannst þetta ómerkilega saga, sorry.\nVel skrifuð og allt það en hugmyndin var svo ófrumleg.\nAnnars hef ég ekkert vit á þessu! :)"
        },
        {
            "user": "Sirja",
            "user_id": "32711",
            "date": "2005-03-22 00:19:28",
            "id": "2037006",
            "reply_to_id": "2036999",
            "text": "Ég er reyndar sammála þér. Það er eiginlega enginn söguþráður í þessu. Finnst samt tímaröðin bæta það svolítið upp."
        },
        {
            "user": "andskotinn",
            "user_id": "36189",
            "date": "2005-03-22 00:19:43",
            "id": "2037007",
            "reply_to_id": "2009171",
            "text": "Gaman að þessu, en hvort var þetta Hringbrautin í Hfj eða Rvk? Svona til þess að maður komist betur inní umhverfið."
        },
        {
            "user": "Sirja",
            "user_id": "32711",
            "date": "2005-03-22 00:21:01",
            "id": "2037012",
            "reply_to_id": "2037007",
            "text": "Rvk. Eða, ég sá þetta gerast þar. En það skiptir svosem varla miklu máli hvaða götur þetta eru."
        },
        {
            "user": "andskotinn",
            "user_id": "36189",
            "date": "2005-03-22 00:22:18",
            "id": "2037016",
            "reply_to_id": "2037012",
            "text": "Skiptir mig máli."
        },
        {
            "user": "Sirja",
            "user_id": "32711",
            "date": "2005-03-22 00:24:36",
            "id": "2037021",
            "reply_to_id": "2037016",
            "text": "Já, en ég meina, ef að það hefðu ekki verið nein götunöfn, þá hefðirðu getað búið til umhverfið sjálfur. En ef þú vilt hafa þetta nákvæmt, þá sá ég hana hlaupa upp Kaplaskjólsveginn og upp á Hringbrautina þar, áfram í áttina að Miðbænum og síðan upp Hofsvallagötuna, og Jónas á heima í einni af götunum þar."
        },
        {
            "user": "Sirja",
            "user_id": "32711",
            "date": "2005-03-22 00:21:09",
            "id": "2037013",
            "reply_to_id": "2009171",
            "text": "MMM, PULSUBRAUÐ MEÐ PÍTUSÓSU OG STEIKTUM LAUK!\nÉg á eftir að lesa söguna, þú færð comment á það seinna."
        },
        {
            "user": "Sirja",
            "user_id": "32711",
            "date": "2005-03-22 00:22:14",
            "id": "2037015",
            "reply_to_id": "2037013",
            "text": "Éta kvöldmat núna aftur? Ég held að foreldrar þínir ættu að gera eitthvað í málunum…"
        },
        {
            "user": "helgibjo",
            "user_id": "34809",
            "date": "2005-03-22 10:59:06",
            "id": "2037372",
            "reply_to_id": "2009171",
            "text": "er þetta frammhaldsaga? ég veit ekki söguþráðinn þannig að ég veit ekkert hvað var að gerast."
        },
        {
            "user": "Sirja",
            "user_id": "32711",
            "date": "2005-03-22 12:39:35",
            "id": "2037525",
            "reply_to_id": "2037372",
            "text": "Ble… Lastu alla söguna? Ég efa það…"
        },
        {
            "user": "Kyy",
            "user_id": "21308",
            "date": "2005-03-22 13:54:29",
            "id": "2037683",
            "reply_to_id": "2009171",
            "text": "ágætis saga, en ég vildi nú vita meira.\nÞetta er svona mjög svipað og með sögum sem ég skrifa, fólk er alltaf skilið eftir í óvissunni.. Það er alltaf gott..:)"
        },
        {
            "user": "Sirja",
            "user_id": "32711",
            "date": "2005-03-22 15:04:31",
            "id": "2037821",
            "reply_to_id": "2037683",
            "text": "Hehe, ég veit ekkert hvað gerist næst. Þetta var hvort sem er komið í ágæta lengd og mér fannst vera sneady að enda þetta þarna."
        },
        {
            "user": "Ljomalindin",
            "user_id": "15558",
            "date": "2005-03-22 16:42:36",
            "id": "2037984",
            "reply_to_id": "2009171",
            "text": "Heeyyy mátt ekki stoppa núna O_o\nKemur framhald eða?"
        },
        {
            "user": "Sirja",
            "user_id": "32711",
            "date": "2005-03-22 20:54:36",
            "id": "2038439",
            "reply_to_id": "2037984",
            "text": "Af hverju ekki? Jónas getur hjálpað."
        },
        {
            "user": "Ljomalindin",
            "user_id": "15558",
            "date": "2005-03-23 13:43:07",
            "id": "2039571",
            "reply_to_id": "2038439",
            "text": "Já en mig langar að vita meira.. Svo skemmtilegt :)"
        },
        {
            "user": "Sirja",
            "user_id": "32711",
            "date": "2005-03-23 15:22:24",
            "id": "2039773",
            "reply_to_id": "2039571",
            "text": "Þakka hrósið."
        },
        {
            "user": "Sirja",
            "user_id": "32711",
            "date": "2005-03-24 23:56:29",
            "id": "2042470",
            "reply_to_id": "2009171",
            "text": "mjög fín saga…\nOft þegar ég ætla að lesa sögur hérna byrja ég á fyrstu málsgreininni og ýti svo á back… því að mig langar ekki til að lesa restina (áhugaleysi)… en þessi var virkilega góð! :P"
        },
        {
            "user": "Sirja",
            "user_id": "32711",
            "date": "2005-03-25 00:00:17",
            "id": "2042475",
            "reply_to_id": "2042470",
            "text": "Gott, gott. Þakka. Ánægð með að tíma þínum hafi ekki verið algjörlega sóað þegar þú ákvaðst að halda áfram."
        }
    ]
}
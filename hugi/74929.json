{
    "forum_title": "Börnin okkar",
    "user": "danna",
    "user_id": "13515",
    "date": "2002-04-30 13:39:18",
    "title": "Pabbi í orlofi",
    "text": "Halló, má til með að segja ykkur fréttir af okkur hjónunum og fæðingarorlofinu okkar.\nNú er pabbinn búinn að vera heima í einn mánuð og ætlar að vera mánuð í viðbót á meðan ég er búin að vera að vinna allan daginn. Þetta gengur alveg súper vel og mér finnst það ótrúlega dýrmætt fyrir alla aðila að fá þetta tækifæri til að “snúa hlutunum við”.\nAuðvitað eru heimilisstörfin ekki gerð nákvæmlega eins og ég myndi gera þau en hvað með það?  Ég er mest ánægð með að þau skuli vera gerð eitthvað, á einhvern hátt. Frábært að eiga ekki allt eftir þegar maður kemur heim úr vinnunni.\nLitli er bara voða ánægður með þetta. Ég held að “pabbi” verði fyrsta orðið, alla vega er komið mikið babababababa í bablforðann.\nÞað jaðrar stundum smá við að maður sé abbó, eftir að hafa verið nr. 1 í svona langan tíma :) Nei þetta er voða fínt. Það fyndna er það sem við vorum að spá í um daginn, þegar ég var heima þá var ég svona “kúra-upp-að og fá-huggun-hjá-þegar-maður-meiðir-sig-eða-eitthvað-er-að-fyrirbæri”  en pabbi svona “fyndna-sprelli-fyrirbærið”.\nNúna er þetta öfugt. Hann býst alltaf við einhverju sprelli þegar ég kem heim, ég á að segja “bú” og “á ég að taka í þig!”.\nÉg mæli með þessu fyrirkomulagi við hvern sem er og sérstaklega fyrir pabbana, reyniði að taka eitthvað orlof einir með börnunum. Ég held að það sé bara allt annar hlutur en að hafa mömmuna hangandi yfir sér og stjórnandi hlutunum (sem við gerum svo alltof oft, ekki satt?).\nSvo verður auðvitað stórmál þegar við þurfum bæði að fara að vinna en við tökum á því þegar þar að kemur. Ætli það endi ekki bara með aðkeyptri heimilishjálp?\nEitt enn: Heimilisstörfin eru ekki eins auðveld og sumir héldu ;)  Svo hugmyndin um aðkeyptu heimilishjálpina er ekki eins fjarlæg og hún var í fyrstu!",
    "url": "https://www.hugi.is/bornin/greinar/74929/pabbi-i-orlofi/",
    "url_id": "74929",
    "id": "527671",
    "replies": [
        {
            "user": "Guajira",
            "user_id": "10239",
            "date": "2002-04-30 18:16:43",
            "id": "527672",
            "reply_to_id": "527671",
            "text": "Gaman að heyra hvað þetta gengur vel hjá ykkur!\nFæðingarorlof feðra er stórt skref fram á við í jafnréttismálum."
        },
        {
            "user": "Xenia",
            "user_id": "5249",
            "date": "2002-04-30 21:51:54",
            "id": "527673",
            "reply_to_id": "527671",
            "text": "Ég held einmitt líka að það sé mjög mikilvægt að feðurnir fái einhverntíma þar sem þeir sjá um barnið einir. Það verður örugglega til þess að barnið og pabbinn tengjast miklu betur.\nÉg held að aðkeypt heimilishjálp sé líka snilldarhugmynd. Hún kostar nefnilega ekki það mikið í raun(svo lengi sem þið eruð ekki að spara hverja krónu) og hún gefur ykkur tækifæri á að eiga fleiri ánægjulegar stundir með syni ykkar.\nKveðja, Xenia"
        },
        {
            "user": "silungur",
            "user_id": "20592",
            "date": "2002-05-01 16:35:09",
            "id": "527674",
            "reply_to_id": "527671",
            "text": "Gaman að maðurinn þinn nýtur þess að vera í fæðingarorlofi. Einn kennarinn minn vildi halda því fram að karlmenn vildu ekki fara í fæðingarorlof, fyrir utan þennan eina sem barðist fyrir þessu. Við kvennþjóðinn sem sátum í kennslustunndinni hjá kennaranum vorum langt frá því að vera sammála þessu og létum í okkur heira. Við spurðum af hverju það færu svona margir feður í fæðingarorlof ef þetta væri bara eitthvað sem einn maður vildi? Hann vissi ekki svarið við þessu. Ég held að það sé bara frábært að karlmenn fái þetta líka. Ég meina þetta eru líka börnin þeirra eða er það ekki? Svo það að gefa karlmönnum réttindi til þess að fara í fæðingarorlof er bara leið í áttina að jafnrétti þar sem karlmönnum hefur verið mismunað mjög lengi. Ég kvet hér með alla verðandi feður að taka þetta orlf sitt því að þeir hafa gott af því."
        }
    ]
}
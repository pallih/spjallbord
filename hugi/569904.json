{
    "forum_title": "Matargerð",
    "user": "dha",
    "user_id": "35651",
    "date": "2008-01-24 20:04:02",
    "title": "Einfaldar uppskriftir",
    "text": "Vitið þið um eitthvað einfalt og gott, sem er hægt að gera án þess að hafa bakaraofn (er með eldavél)?\nÞarf helst að vera einfalt og ódýrt og helst ekki úr hráefnum sem geymast illa eða notast lítið. Semsagt, ég vil geta keypt allt áður en ég elda og ekki þurfa að geyma afganginn.\nÉg er á heimavist og hef þess vegna takmarkað pláss eða not fyrir afganga :P\nEndilega segið allt sem ykkur dettur í hug.\nÉg veit að ég hefði átt að leita í gömlum þráðum og greinum áður en ég spurði, en ég bara nenni ekki að fara í gegnum allt og gá hvað passar við þessar sérþarfir mínar :)",
    "url": "https://www.hugi.is/matargerd/korkar/569904/einfaldar-uppskriftir/",
    "url_id": "569904",
    "id": "5589176",
    "replies": [
        {
            "user": "davido",
            "user_id": "27961",
            "date": "2008-01-25 21:20:04",
            "id": "5591971",
            "reply_to_id": "5589176",
            "text": "1. Pastaréttur\nPasta, rjómaostur með pipar (1 til 2 eftir magni), skinka, sveppir og laukur.\nSýður pasta og steikir lauk, sveppi og skinku á pönnu. Síðan seturðu rjómaostinn út í og bræðir hann og blandar svo öllu saman við pastað."
        },
        {
            "user": "dha",
            "user_id": "35651",
            "date": "2008-01-26 01:07:44",
            "id": "5592531",
            "reply_to_id": "5591971",
            "text": "Vá, þetta var einmitt eina sem mér datt í hug. Gerði svona siðustu helgi. Elska svona pasta :) sérstaklega þar sem þetta getur verið allt frá hversdagsmat upp í hátíðar humarpasta, fer bara allt eftir því hvernig hráefni maður er :)"
        },
        {
            "user": "davido",
            "user_id": "27961",
            "date": "2008-01-26 09:26:51",
            "id": "5592794",
            "reply_to_id": "5592531",
            "text": "Einn fyrir alla og allir fyrir einn :)"
        },
        {
            "user": "davido",
            "user_id": "27961",
            "date": "2008-01-26 09:36:35",
            "id": "5592797",
            "reply_to_id": "5589176",
            "text": "2. Einfalt spaghetti:\nSjóða spaghetti í potti (gott að setja smá olíu út í pottinn).\nSteikir hakk, lauk, hvítlauk og sveppi (líka gott að bæta við gulrótum og fleira grænmeti ef þú vilt). Bætir svo við spaghettisósu úr dós út á pönnuna og leyfir því að hitna.\nBera fram með hvítlauksbrauði, eða bara með góðu skapi :)"
        },
        {
            "user": "dha",
            "user_id": "35651",
            "date": "2008-01-26 13:50:29",
            "id": "5593066",
            "reply_to_id": "5592797",
            "text": "Takk :) Mér hafði ekki dottið þetta í hug. Það fer á listann."
        }
    ]
}
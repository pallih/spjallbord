{
    "forum_title": "Bardagaíþróttir",
    "user": "Rikimaru",
    "user_id": "17382",
    "date": "2002-10-06 17:30:26",
    "title": "Ég hef nokrar spurningar",
    "text": "Eru ekki flestir sem æfa bardagalistir hér á íslandi ekki bara sjálfumglaðir einfeldningar og asnar sem vilja geta átt auðveldara með að berja mann og annan og montað sig á fylleríum.. eða er þetta almennilegt fólk sem bara einfaldlega finnur sig í þessum sjálfsaga reglum og líkamsrægt?. Ég meina hvernig er tekið á móti byrjendum inní þennan heim? Er eingöngu kennt bardagaaðferðirnar eða er farið útí heimspekina líka? Opnar þetta hugan á þröngsýnu fólki? Haldið þið(sem æfið)að þetta geti dregið fólk uppúr þunglyndi og hjálpað fólki sem er búið að vera í neyslu(dóp)að halda sig frá því að falla aftur? Gera þeir sem æfa saman eithvað til að kynnast líka utan æfingarsalarins? Er þetta jákvæður og góður félagskapur(svona almennt) sem borgar sig að reyna að falla inní ef maður hefur áhuga á Bardagalistum?",
    "url": "https://www.hugi.is/martial_arts/greinar/95750/eg-hef-nokrar-spurningar/",
    "url_id": "95750",
    "id": "690030",
    "replies": [
        {
            "user": "lhg",
            "user_id": "4278",
            "date": "2002-10-06 20:10:48",
            "id": "690031",
            "reply_to_id": "690030",
            "text": "Ég held að það fari alveg 100% eftir því hvar þú ert að æfa.  Það eru klúbbar þar sem eru náungar sem eru bara að æfa til að geta farið niðrí bæ um helgar og barið mann og annan en það eru ekki allir svoleiðis sem betur fer.\nÞegar þú kemur inn sem byrjandi, alla vega ef þetta er sæmilega stór klúbbur, þá er slatti af öðrum byrjendum og þú getur haldið saman með þeim þar sem þið ættuð að vera að sama róli að taka gráður og svoleiðis."
        },
        {
            "user": "sekkur",
            "user_id": "20807",
            "date": "2002-10-06 20:13:33",
            "id": "690032",
            "reply_to_id": "690030",
            "text": "ég held eila að vona fólk sé mest bara eitthvað fólk sem hefur lítið sjálfsálit… sem er hrætt um að verða lamið eða eitthvað… en ég veit að vísu voðalega lítið um svona bardagalistir.."
        },
        {
            "user": "goat",
            "user_id": "18686",
            "date": "2002-10-06 20:14:49",
            "id": "690033",
            "reply_to_id": "690030",
            "text": "Nokkrar en ekki nokrar , bara að benda á þetta"
        },
        {
            "user": "Khan",
            "user_id": "18059",
            "date": "2002-10-06 20:35:45",
            "id": "690034",
            "reply_to_id": "690030",
            "text": "“Eru ekki flestir sem æfa bardagalistir hér á íslandi ekki bara sjálfumglaðir einfeldningar og asnar sem vilja geta átt auðveldara með að berja mann og annan og montað sig á fylleríum”\nSumir æfa bardagalistir eða sjálfsvörn til þess að berja fólk, sumir æfa þetta sem keppnisíþróttir, sumir fyrir heimspekinna. Það er einstaklings bundið hvaða ástæðu hver og einn hefur til að æfa en það eru nógu margir klúbbar á Íslandi til að velja úr klúbb sem hentar þér. Gaur sem er búinn að vera í miklu rugli gæti etv. valið sér að byrja að æfa hjá félagi sem er mjög samheldið og eins og svona stór “fjölskylda” sem gæti örugglega hjálpað honum. Svo þegar maður er búinn að æfa í nokkra mánuði kemst maður í félagskapinn og fer að kynnast fólkinu og verður svona partur af stóri heild. Ef það er það sem þú kærir þig um.\nStefna flestra bardagalista er jákvæður og heimspekin segir oftast fólki að hjálpa hvort öðru og stuðla að friði þannig að félagskapurinn ætti að fara eftir því.\nEf þú hefur áhuga á bardagalistum mundi ég mæla með því að þú prófaðir æfingar hjá mismunandi félögum og mismunandi stíla og sjá hvað þér finnst best fyrir þig."
        },
        {
            "user": "DeathBlow",
            "user_id": "19231",
            "date": "2002-10-06 20:56:55",
            "id": "690035",
            "reply_to_id": "690030",
            "text": "Komdu að æfa Taekwondo í ÍR húsinu, skógarseli 30. Það er ekki einn einasti slagsmálahundur að æfa þar og það er ótrúlega hátt hlutfall af reglufóki þarna. Góður hópur, góður mórall, sanngjörn æfingargjöld og góð og fjölbreytt kennsla. Hvað er hægt að biðja um meira :)."
        },
        {
            "user": "nemond",
            "user_id": "25802",
            "date": "2002-10-06 21:08:36",
            "id": "690036",
            "reply_to_id": "690035",
            "text": "Í karate er engin að æfa til að geta barið mann og annan flestir eru þar til að styrkja sig og fleira karate hefur ákveðnar lífsreglur sem gaman er að skoða og pæla í ég mæli með karate ef þú vilt góða þjálfun og félagskap"
        },
        {
            "user": null,
            "user_id": null,
            "date": "2002-10-06 21:19:42",
            "id": "690037",
            "reply_to_id": "690030",
            "text": "T.d. eru sumar bardagalistir sem eru ekki gerðar til að berja fólk eins og judo þar eru nákvæmlega engin kýl eða spörk það er eingöngu sjálfsvörn."
        },
        {
            "user": "USmarine",
            "user_id": "1912",
            "date": "2002-10-06 21:55:27",
            "id": "690038",
            "reply_to_id": "690030",
            "text": "Mér fannst við fyrstu sýn greinin þín vera eitt af mestu rugli sem ég hef ség hér á hugi.is en við nánari athugun komst ég að því að það var mikil þörf fyrir spurningarnar þínar því margir eru að spá akkúrat í það sem þú varst að spyrja að. Fyrst og fremst þá eru allir einstaklingar í heiminum sem stunda bardagalistir ekki eins varðandi hugarfar, já það eru til vitleysingar og þeir fyrirfinnast líka í bardagalistum en þeir eru í rosalegum minnihluta.\nÉg ætla bara að svara spurningu þinni með minni reynslu, en reynsla næsta manns getur verið allt önnur.\nsjálfumglaðir einfeldningar og asnar og töffarar og show off gaurar sem vilja lemja annað fólk endast alls ekki í bardagalistum. Þeir vilja kunna allt þeta besta og flotta ein tveir og þrír. Það gengur ekki, þeir hafa ekki þolinmæðina í það. Þó svo þeir hafi þolinmæðina þá myndu þeir samt ekki endast því hinn rétti andi bardagalista er friðsamur og á móti ofbeldi. Bíómyndir eru bíómyndir og ekkert meira, hafðu það hugfast.\nFélög þjálfa ekki einstaklinga sem eru með líkamsárásir eða eitthvað slíkt á sakaskrá sinni. Ef einhver fer að æfa og lemur einhvern, þá er hann rekinn. Ekki vera að spá í bardagalistamenn á fyllerí, það getur enginn gert rassgat ef hann er það fullur að hann vilji sýna sig. Allt jafnvægi, snerpa, ákveðni tækni og svo framvegis hverur með áfengi.\nBardagalistir eru mjög góð líkamsrækt, ég er nærri búinn að æfa í 4 ár, og mun æfa þar til minn hinsti dagur rennur upp, mér finnst þetta það gaman. Það er ekki hægt að fá leið á æfingum, því ein mannsæfing dugir ekki til að læra allt saman sem er til í þessum efnum. Í bardagalistum er stundum minnst á heimspekihugmyndir eða vísindi sem koma bardagalistinni við, en þér er ekki settar ákveðnar lífsreglur, þú ákveður fyrir sjálfan þig hvað þú hefur áhuga á. Þetta opnar ótrúlega hugann, mér fannst ég vera með´mjög opinn huga áður en ég byrjaði í þessu, en núna sé ég hvað hann var lokaður miðað við núna. Og hugurinn opnast ekki við ákveðinn tímapunkt, hann opnast með hverju æarinu sem líður.\nÞegar einstaklingur fer að æfa þá er hann ekki tekinn fyrir og látinn slást við lengra komna, eingöngu fyrir skemmtun hinna lengra komna. Það eru byrjendatímar og alltaf vel tkið á móti einstaklingum. Allir hafa jafn mikinn rétt á að æfa, þegar ég byrjaði var tekið á móti manni með brosi og þannig er það enn í dag.\nÖll líkamleg þjálfun færir manni eitthvað, það sem bardagalistir hafa fært mér er óteljandi: sjálfstraust, agi, snerpu, betri athygli, sjálfsvirðingu, almenna ánægju og hamingju, félagsskap,  hjálapði mér að finna leið í lífinu, ákveðni, hógværð og margt margt fleira, svo ekki sé minnst á alla líkamlegu kostina. Nei, ég var aldrei lagður í einelti, laminn, hafði litla sjálfvirðingu/traust eða eitthvað svoleiðis. Ég byrjaði að æfa útaf einskærri forvitni, og allt það góða í lífi mínu varð enþá betra.\nSmá læknisfræðileg staðreynd (vonandi fer ég rétt með hana): öll líkamleg þjálfun, kraftþjálfun og sérstaklega þolþjálfun eikur myndun endorfíns í heilanum, sem er hið náttúrulega morfín. Þetta efni er mun betra en hvert annað þunglyndislyf, semsagt það er auðveldara að koma í veg fyrir þunglyndi eða ná sér uppúr því en að fá sér lyf og ekkert meir.\nÍ mínu félagi er góður og reglusamur félgsskapur. Ein stelpa sem ég veit um gat varla verið í kringum annað fólk vegna skaps síns, og sérstaklega urðu fjölskyldumeðlimir hennar fyrir barðinu. Bardagalistir löguðu þetta. Einstaklingur sem þjáðist af ofvirkni skánaði. Svona mætti lengi telja.\nEkki láta bíómyndir sýna þér hvernig bardagamyndir eru, bardgalistir eru friðsamar og á móti ofbeldi. Já ég veit að það er erfitt að skilja það, en í dag á ég auðveldara með að skilja það en þegar ég var ekki að æfa. Fólk hefur mismunandi ástæður fyrir því að æfa, það er best að tala við þannig fólk en að spyrjaþá sem vita voða lítið um bardagalistir. Ég vona að þú skiljir þetta mál aðeins meira núna og ég vona að fleiri skrifi um sína reynslu. Varðandi mig þá gæti ég skrifað margra blaðsíðna ritgerð um jákvæðni bardagalista byggt á minni reynslu. Afhverju ertu annars að spá í þessu, ertu að spá í að byrja að æfa? ég get fullvissað þig um að eftir nokkur ár af æfingum þá lítur þú ekki sömu augum á tilveruna, martial arts eru breyting til góðs:)"
        },
        {
            "user": "qeySuS",
            "user_id": "280",
            "date": "2002-10-07 01:48:33",
            "id": "690039",
            "reply_to_id": "690038",
            "text": "Mjög gott svar :) Nánast sér grein.\nEr líka mjög sammála þér í því hvernig einstaklingnum er gefið það frjálst hversu mikið hann vill taka í sig heimspekina á bak við þetta. Hún er kennd í litlum, en þó einhverjum mæli í tímum oftast, og geta síðan nemendur kynnt sér hana betur utan tímans og er ekkert nema gott um það að segja. Svo eru að sjálfsögðu aðrir sem hafa engan áhuga á því, heldur er þetta bara eins og hver önnur íþrótt og ekkert slæmt um það að segja heldur."
        },
        {
            "user": "Rikimaru",
            "user_id": "17382",
            "date": "2002-10-07 12:17:39",
            "id": "690040",
            "reply_to_id": "690038",
            "text": "Ég spyr þessa spurninga vegna þess að ég hef síðan ég man eftir mér heillast af Bardagalistum (EKKI vegna þess að mér fynst flott spörk eða kúl að geta lamið frá sér)og ég hef alltaf staðið á brúninni en aldrei þorað að dýfa tánum útí, það er líka vegna þess að ég bý og hef alltaf búið í smábæ þar sem er ekki boðið uppá þessa gerð af íþrótt. Ég hef aldrey verið með gott sjálfsálit og reyndar hef ég aldrey verið góður í neinu og hafa síðustu 5 ár í lífi mínu farið í að hata allt og alla, neyslu vímuefna og annað rugl. Ég þarf að komast héðan af þessum stað sem ég bý á, ég verð að komast frá þessum félagskap sem ég er í… þar sem ég á fjölskyldumeðlimi í Reykjavík þá kemur sá staður mest til greina en ég þekki engann í Reykjavík svo ég hugsaði um að ég yrði að reyna að finna mér einhvern nýjan heilbriðan, þolinmóðan og góðan félagskap og ég hugsaði um íþróttir en málið er að ég hef bara áhuga á bardagalistum í þeim geira og líka það að ég hef misst allar áttir í lífi mínu, ég verð að finna mér einhvern punkt í lífinu(ástæðu til að vakna á morgnanna) og eithvað hvístlar að mér að kanski ég geti virkilega fundið mig með að æfa bardagalistir…ég veit bara að líkamin á mér og sálin eru aðframmkomin af rugli og ranghugmyndum og ég er orðin mjög leiður á að hata, leiður á að hafa enga stefnu, leiður á að líða illa. Og ef ég flyt til RVK þá langar mig að prófa hvort að æfa bardagalistir geti hjálpað mér eithvað."
        },
        {
            "user": "DeathBlow",
            "user_id": "19231",
            "date": "2002-10-07 13:11:23",
            "id": "690041",
            "reply_to_id": "690040",
            "text": "Ég mæli með að þú prófir. Bara endilega mæta og sjá hvort þú fílir þig. Þetta er kannski ekki allra meina bót alveg einn tveir og þrír en þetta mun styrkja þig og hjálpa þér til lengri tíma ef þú heldur áfram. Það er bókað. Svo er auðvitað heilmikið boost bara að byrja því þetta er oft rosalega skemmtilegt og spennandi fyrst. Finndu einhvern góðan klúbb og skelltu þér á æfingu."
        },
        {
            "user": "loco",
            "user_id": "564",
            "date": "2002-10-07 16:15:54",
            "id": "690042",
            "reply_to_id": "690041",
            "text": "Þar sem það er augljóst hjá þér, Rikimaru, er að þú hefur ákveðið að taka nýja stefnu í lífinu.  Það er mjög stórt stökk og góð byrjun.  Næsta skref hjá þér er að finna þér markmið.  Þú hefur augljóslega fundið þér áhugamál sem þú vilt einblína á, og er það frábært.\nBardagalistir gefa manni ótrúlega mikið og hefur það virkileg góð áhrif á líkama og sál.   Það er líka fínn félagskapur og oftast mjög jákvæður félagskapur í kringum bardagalistir, sem og flestar íþróttir.   Félagskapurinn tengist nátturulega íþróttinni, og allir hafa sama áhugamál.\nEn það getur verið að þig vanti líka meiri takmark yfir því hvað þú viljir gera í daglegu lífi.   En það er líka frábært að þú veist hvað þú vilt æfa, og er fátt betra en bardagalistir.\nMæli með því að þú flytjir sem fyrst, svo þú ílengist ekki í einhverju bulli.   Finnir þér góðan klúbb, með bardagalist að þínu skapi, farir að æfa á fullu og í leið að styrkjast á líkama og sál.\nÞú finnur örugglega góðan félagskap og félaga í gegnum sportið!\nPS. góð grein hjá USmarine. :)"
        },
        {
            "user": "USmarine",
            "user_id": "1912",
            "date": "2002-10-07 23:26:37",
            "id": "690043",
            "reply_to_id": "690042",
            "text": "Þakka ykkur fyrir hólið, ég var undir tímapressu þegar ég skrifaði þetta og guð veit hversu margar stafsetningar villur ég gerði. Semsagt ég met vel orð ykkar.\nRáðleggingar mínar til rikimaru eru svipaðar hinna hérna, byrja að æfa og ekki hætta þótt á móti blási. Það krefst þolinmæði, og laun þolinmæðarinnar er þolinmæði.\nHafðu hugfast: Suma dreyma um árangur, aðrir vakna og vinna að því."
        },
        {
            "user": "Khan",
            "user_id": "18059",
            "date": "2002-10-09 21:39:51",
            "id": "690044",
            "reply_to_id": "690040",
            "text": "Já, best að vera ekkert að bíða of lengi, bara kýla á það og koma til Rvk. Ef það er ekki hægt mæli ég með því að þú byrjir á því að stunda einhverja líkamsrækt, þó svo að það sé ekki nema nokkrar magaæfingar og armbeygjur heima hjá þér þá hjálpar það."
        },
        {
            "user": "Vargur",
            "user_id": "541",
            "date": "2002-10-10 21:51:17",
            "id": "690045",
            "reply_to_id": "690040",
            "text": "Sæll Rikimaru.\nÉg get að sjálfsögðu bara talað fyrir því sem ég þekki, en get því sagt þetta.\nÉg er að æfa Aikido hjá Aikikai Reykavík. Síðan ég byrjaði þar hef ég ekki getað skynjað annað en góðvilja og samheldni. Mórallinn er afbragðsgóður og lærdómsfýsn og jákvæðni eru aðalsmerkin. Þó hugmyndafræðin sé ekki kennd ein og sér þá má klárlega sjá að þeir sem þar kenna og æfa fara eftir þessarri hugsun.\nEðli Aikido, sem hreinnar sjálfsvarnarlistar (án árása), er líka vel til þess fallið að halda í burtu ofbeldisseggjunum sem sækja frekar þangað sem þeir læra aggressívari aðferðir.\nEf þú hefur áhuga á að prufa (sem þú skalt vera ófeiminn að gera), notaðu mig þá endilega sem tengilið. Ég skal koma þér í samband við fólk og aðstoða þig eftir megni.\nKveðja,\nVargu"
        },
        {
            "user": "kchs",
            "user_id": "63397",
            "date": "2006-04-03 01:35:16",
            "id": "3301691",
            "reply_to_id": "690030",
            "text": "i minni reynslu i bardagaiþrottum, (bæði i formlegum bardagaiþrotta felugum, og oformlegum) er svarið við þinni spurningu, Rosalega misjafnt eftir þvi hvaða “bardagairþott” það er og með hvaða “felagi” hun er æfð. min reynsla ur judo, það var enginn serstakur agi eða heimspeki eða andlegir hlutir iðkaðir þarna. Kickboxið var jafnvel verra a slikum sviðum !!, … að minu mati er islenska taekwondo-ið með Lang mesta agan, og liklega jakvæðasta, hollasta og besta iþrott, viðhorf og lifstil sem hægt er að stunda herlendis.\n…, flestar asiskar bardagaiþrottir glata þessum “mind over fist” þokka sinum i ferðalagi sinu til vesturlanda. En eg er fullviss um það að taekwondo hefur allt sem þu efast um að bardagalistir herlendis hafa :P .. hehehe, *mættu a æfingu, serð ekki eftir þvi og ert ALDREI of gamall ;)*"
        }
    ]
}
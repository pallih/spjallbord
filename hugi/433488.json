{
    "forum_title": "Hljóðfæri",
    "user": "dha",
    "user_id": "35651",
    "date": "2006-08-02 23:11:31",
    "title": "Keppni 3 - Blásturshljóðfæri",
    "text": "Ég er blásturshljóðfæraleikari svo ætli það sé ekki best að vera öðruvísi og skrifa eitthvað skemmtilegt um blásturshljóðfæri. Ég tel mig reyndar ekki góðan penna en ég læt samt vaða. Í þessari grein ætla ég að fjalla aðeins um flokkun blásturshljóðfæra en svo ætla ég aðeins að skrifa nánar um nokkur vel valin hljóðfæri.\nBlásturshljóðfæri eru, eins og orðið ber með sér, hljóðfæri sem blásið er í. Skilgreiningin er að þau hljóðfæri sem mynda hljóð með því að loft streymir í gegnum þau, flokkast sem blásturshljóðfæri. Til eru allskonar hljóðfæri í þessum flokki sem flokkast í tvo undirflokka; tréblásturshljóðfæri og málmblásturshljóðfæri, sem eru einnig kölluð brass.\nÞau hljóðfæri sem flokkast undir málmblásturshljóðfæri eru miklu líkari hvort öðru en tréblásturshljóðfæri. Hljóðið myndast vegna titrings í vörunum á hljóðfæraleikaranum, þegar hann blæs í munnstykkið. Þau hljóðfæri sem eru almennt talin upp í þessum flokki eru trompet, kornett, alt horn, bariton horn, franskt horn, flugelhorn, básúna, túba og sousafónn. Það er mjög vinsælt að nota brass sveitir í allskonar tónlist enda þykir það flottur hljómur. Saxófónn er oftast notaður í þessar hljómsveitir þótt hann teljist til tréblásturshljóðfæra.\nTréblásturshljóðfæri eru ekki eins og nafnið gefur að kynna, öll úr tré. Þau voru hinsvegar úr tré í upphafi, en hafa þróast og eru mörg úr málmi eða plasti þótt sum séu ennþá gerð úr tré og þá sérstaklega vönduð hljóðfæri. Tréblásturshljóðfæri er fjölbreyttasti flokkurinn af hljóðfærum. Þau eru flokkuð í undir-undir flokka, ég finn hvergi hvað þeir heita nákvæmlega á íslensku en á ensku eru það:\nSingle-reed instruments - Einkennast af því að þau hafa einfalt bambusblað sem myndar hljóð þegar það titrar. Nokkrar gerðir af saxófónum og klarinettum tilheyra þessum flokki.\nDouble-reed instruments - Einkennast af því að hafa tvöföld blöð úr bambusi. Óbó, enskt horn og fagott eru þau hljóðfæri sem eru oftast nefnd í sambandi við þennan flokk, en í honum eru einnig sekkjapípa og hljóðfæri sem kallast á ensku crumhorn.\nFlautur - Hljóðið myndast við að lofti er blásið á brún á munnstykkinu sem myndar titring. Til eru bæði opnar og lokaðar flautur og þær sem heyrist oftast talað um eru þverflauta, piccoloflauta, blokkflauta, panflautur og allskonar blístrur.\nÍ saxófónafjölskyldunni er venjulega talað um sópran, alt, tenór og baritón en stundum er líka talað um bassa. Þótt þetta séu hljóðfærin sem eru venjulega talin upp hefur maður heyrt um risavaxna kontrabassa og pínulitla sopranino saxófóna, þótt þeir séu ekki algengir. Venjulega byrja krakkar á að læra á alt saxófón en sumir færa sig yfir á tenór eða baritón þegar þeir eldast. Saxófónar eru oftast notaðir sem sólóhljóðfæri en dýpri gerðirnar eru í bassa í lúðrasveitum. Saxófónn virðist ekki eiga heima í þessum flokki því þrátt fyrir að vera tréblásturshljóðfæri er hann oft talinn sem brass. Ástæðuna fyrir þessu má rekja til þess þegar hann var fundinn upp. Adolphe Sax, belgískur hljóðfærasmiður, smíðaði fyrstu saxófónana í kringum 1840 en sagan segir að hann hafi viljað sameina krafta trompetsins og fallega tón klarinettsins. Tónninn myndast á sama hátt og í klarinetti, það verður titringur í blaðinu, svo hann er talinn tréblásturshljóðfæri.\nHérna\ner mynd af ýmsum stærðum og gerðum, allt frá kontrabassa til sopranino.\nEnskt horn hefur lengi verið eitt af draumahljóðfærunum mínum. Í rauninni er það eins og lækkuð útgáfa af óbói en hljómurinn er dapurlegur og fallegur. Nafnið er villandi, því þetta er ekki ein tegund af horni. Nafnið hefur í rauninni ekki verið þýtt rétt því hljóðfærið er einnig nefnt Cor Anglais. Cor þýðir horn og anglais er mjög líkt latneska orðinu angulus sem þýðir krókur eða öngull, nafnið getur því alveg eins þýtt bogahorn eða eitthvað álíka. Þótt ég hafi ekki fundið miklar heimildir um hljóðfærið crumhorn sem ég nefndi fyrr í greininni, þykir mér það mjög merkilegt að nafnið hefur svipaða merkingu og getur því vel verið að það hafi verið forfaðir enska hornsins, en eins og ég sagði hef ég engar heimildir fyrir því og eru þetta bara ágiskanir. Hljóðfærið er langt og mjótt en bjallan breikkar og mjókkar aftur eins og kúla, sem er ólíkt öðrum hljóðfærum.\nHérna er mynd af ensku horni\nFlugelhorn er mjög vinsælt að nota í jazzi eins og trompet. Það virðist vera mjög líkt trompeti eða kornetti, eins og sést\nhér\n, en er aðeins öðruvísi í laginu og tónninn er líka örlítið frábrugðinn. Fingrasetningin er eins og á öðrum brasshljóðfærum og þess vegna er ekki erfitt fyrir kornett og trompetleikara að spila á Flugelhorn. Tónninn er mýkri og dekkri en trompet en það er mun erfiðara að stjórna hærri tónunum. Adolphe Sax þróaði þetta hljóðfæri einnig á sama tíma og saxófóninn. Flugelhorn er alltaf kallað þessu þýska nafni en það gæti þýtt wing horn á ensku og er talið að það sé vegna þess að hljóðfærið hafi verið notað í stríðum til að stefna flokkum (wings) hersins saman til orrustu.\nSousafónar eru stór brasshljóðfæri sem eru oftast notuð í lúðrasveitum. John Philip Sousa,  , var óánægður með túbuna á þessum tíma og lét gera þetta hljóðfæri, sem hentaði betur í hljómsveitum. Bjallan snýr upp og fram en á upphaflegu sousafónunum sneri hún beint upp í loftið og eru þau hljóðfæri oft kölluð “raincatchers”. Lögun hljóðfærisins gerir það að verkum að tóninn nær betur að “flæða” yfir hljómsveitina. Sousafónn er jafn langur og túba og tóninn er jafn góður, en mun auðveldara er að bera hann eins og sést á\nþessari mynd\nTil eru ótalmargar tegundir af flautum. Ásamt slagverki voru þetta fyrstu hljóðfærin og fólk hefur verið að blása í einhver tré, bambus eða bein í 50.000 ár. Allsstaðar í heiminum eru til gamlar flautur sem frumbyggjar landanna spiluðu á og má þá nefna tinflautu, sem er notuð í keltneskri tónlist, og panflautur. Flautur geta verið mjög einfaldar en líka flóknar. Nútíma þverflautan er úr nickel, silfurhúðuðu brassi eða gegnheilu silfri og hefur flókið kerfi af tökkum. Blokkflautur hafa aðeins göt en panflautur eru bara röð af rörum sem blásið er í. Munnharpa og pípuorgel eru talin með þessum flokki, og sýnir það greinilega hvað hljóðfærin eru fjölbreytt. Flautur eru einnig oft gerðar úr plasti og henta vel sem leikföng, enda finnst krökkum gaman að æra foreldra sína með hávaða.\nHér\nsjást ýmisskonar þjóðlegar flautur.\nMörgum finnst blokkflautur bara vera barnahljóðfæri eða leikföng, en þetta eru alvöru hljóðfæri. Þær eru flestar úr plasti og tónninn er leiðinlegur. Ég spilaði á tenor blokkflautu í vetur og kennarinn minn á bassa. Þá komst ég að því hvað þetta eru falleg og vanmetin hljóðfæri. Tónninn er fallegur og hreinn en plastflautur jafnast ekki á við alvöru flautur úr tré. Þverflautur eru líka til úr tré og jafnvel úr gleri, en þær eru oftast úr málmi og þykja bestar úr silfri. Á tímum tréþverflautunnar voru þetta ekki talin merkileg hljóðfæri enda mjög lágværar og höfðu ekki eins fallegan tón og nútímaflautur. Mörgum tónskáldum þótti þær ekki þess virði að semja fyrir þær og eina þverflautukonsert Mozarts samdi hann vegna þess að honum var sérstaklega vel borgað fyrir hann, en venjulega vildi hann ekki semja fyrir þessi lélegu hljóðfæri. Algengastar á Íslandi eru venjuleg þverflauta og piccoloflauta sem er áttund ofar, en óalgengari tegundir eru t.d. altflauta, bassaflauta og “Flûte d'amour”.\nÞessi\nhlýtur að hafa kostað sitt því hún er úr kristal.\nTakk fyrir mig. Ægishjálmur.",
    "url": "https://www.hugi.is/hljodfaeri/greinar/433488/keppni-3-blasturshljodfaeri/",
    "url_id": "433488",
    "id": "3821378",
    "replies": [
        {
            "user": "tele",
            "user_id": "60182",
            "date": "2006-08-02 23:55:44",
            "id": "3824840",
            "reply_to_id": "3821378",
            "text": "quality grein, fræðandi"
        },
        {
            "user": "dha",
            "user_id": "35651",
            "date": "2006-08-02 23:58:54",
            "id": "3824880",
            "reply_to_id": "3824840",
            "text": "Takk fyri"
        },
        {
            "user": "OfurKindin",
            "user_id": "44085",
            "date": "2006-08-02 23:55:55",
            "id": "3824843",
            "reply_to_id": "3821378",
            "text": "Mjög flott grein, mér finnst samt vanta um trompet. Þar sem ég spila á svoleiðis kvikindi.\nAnnars, frábær grein, vel uppsett og flott."
        },
        {
            "user": "dha",
            "user_id": "35651",
            "date": "2006-08-02 23:58:04",
            "id": "3824869",
            "reply_to_id": "3824843",
            "text": "Ég ætlaði að skrifa þannig en ákvað að hafa frekar óalgengari hljóðfæri (plús flautu, mitt hljóðfæri) :P Var reyndar búin að skrifa um saxófón þegar ég skipti um skoðun svo ég ákvað að hafa það með. Kannski skrifa ég seinna um þessi týpísku ;)\nTakk fyrir :)"
        },
        {
            "user": "Otcho",
            "user_id": "62154",
            "date": "2006-08-06 23:20:23",
            "id": "3836182",
            "reply_to_id": "3824843",
            "text": "hvernig er að spila á trompet??\ner það erfitt??"
        },
        {
            "user": "OfurKindin",
            "user_id": "44085",
            "date": "2006-08-06 23:34:50",
            "id": "3836236",
            "reply_to_id": "3836182",
            "text": "Tekur tíma að læra á það og verða góður, en það er samt klikkað gaman :)"
        },
        {
            "user": "Otcho",
            "user_id": "62154",
            "date": "2006-08-07 01:33:28",
            "id": "3836579",
            "reply_to_id": "3836236",
            "text": "trúi því :P\ner það þá blásturinn sem er erfiðastur eða hvað??"
        },
        {
            "user": "OfurKindin",
            "user_id": "44085",
            "date": "2006-08-07 01:39:30",
            "id": "3836611",
            "reply_to_id": "3836579",
            "text": "Neinei, ég er búinn að byggja upp þvílíka kinnvöðva og kjálkavöðva, alveg satt.\nÞú verður samt þreyttur í vörunum og kinnunum eftir nokkur lög sko, eða ef þú ert að gera mikið af háum nótum. En annars venstu, þannig..\nOg blásturinn, öss nei."
        },
        {
            "user": "Otcho",
            "user_id": "62154",
            "date": "2006-08-07 01:40:36",
            "id": "3836619",
            "reply_to_id": "3836611",
            "text": "en hvað ertu búinn að læra lengi á trompet??\nbara að spá í hvort ég sé of seinn :P"
        },
        {
            "user": "OfurKindin",
            "user_id": "44085",
            "date": "2006-08-07 01:43:04",
            "id": "3836626",
            "reply_to_id": "3836619",
            "text": "Aldrei of seint :)\nHvað ertu gamall?\nEn ég er samt búinn að vera fríkí lengi.. byrjaði úti í USA, árið 2000 o.O"
        },
        {
            "user": "Otcho",
            "user_id": "62154",
            "date": "2006-08-07 01:44:12",
            "id": "3836630",
            "reply_to_id": "3836626",
            "text": "ok :P\nég er að verða 14\nen hvað ertu þá að spila á hann ??"
        },
        {
            "user": "OfurKindin",
            "user_id": "44085",
            "date": "2006-08-07 01:48:27",
            "id": "3836645",
            "reply_to_id": "3836630",
            "text": "Ég er í einkatímum og í lúðrasveit. Fæ lög til að spila heima í báðu þessu, margskonar lög.\nFrekar skemmtileg og flott lög í einkatímum.\nEkkisvofun lög í sveitinni, en ágætt."
        },
        {
            "user": "Otcho",
            "user_id": "62154",
            "date": "2006-08-07 01:51:59",
            "id": "3836654",
            "reply_to_id": "3836645",
            "text": "ok :P\nen er ég of seinn??"
        },
        {
            "user": "OfurKindin",
            "user_id": "44085",
            "date": "2006-08-07 01:56:24",
            "id": "3836665",
            "reply_to_id": "3836654",
            "text": "Alls ekki! Ferð samt örugglega í A hóp, sem er fyrir byrjendur, en þú stormar örugglega uppí B eða C hóp því þú ert svona “gamall” , hehe."
        },
        {
            "user": "Otcho",
            "user_id": "62154",
            "date": "2006-08-07 12:11:51",
            "id": "3837080",
            "reply_to_id": "3836665",
            "text": "ok :P"
        },
        {
            "user": "dha",
            "user_id": "35651",
            "date": "2006-08-11 19:38:38",
            "id": "3853069",
            "reply_to_id": "3836611",
            "text": "Ég er þverflautuleikari og ætla að reyna að spila á trompet. Ég á samt pínulítið erfitt með munnsetninguna því ég hef spilað í 10 ár á þverflautu og munnsetningin er mér eins eðlileg og að labba :P En ég þarf allavega ekki að læra eins mikið af öndun eins og ef ég væri byrjandi ;) Verst að ég kann ekki að breyta nótunum með vörunum (spila háa tóna), nema hef náð g (held ég)\nPabbi minn æfði á trompet þegar hann var krakki og það leið yfir hann í tíma :Æ"
        },
        {
            "user": "OfurKindin",
            "user_id": "44085",
            "date": "2006-08-13 18:12:25",
            "id": "3859586",
            "reply_to_id": "3853069",
            "text": "Þetta kemur alltsaman.\nOg vúff, djöss aumingi er pabbi þinn :D Ekkert illa meint, en það á eki að taka það mikið á að það líði yfir mann.. Hann var að gera eitthvað vitlaus orsum :)"
        },
        {
            "user": "dha",
            "user_id": "35651",
            "date": "2006-08-14 00:17:02",
            "id": "3861167",
            "reply_to_id": "3859586",
            "text": "Hehe :P Reyndar hefur mig farið að svima geðveikt þegar ég var í klukkutíma að spila …"
        },
        {
            "user": "Bring",
            "user_id": "29700",
            "date": "2008-06-28 19:18:46",
            "id": "5956194",
            "reply_to_id": "3824843",
            "text": "Ég spilaði á trompet frá 8-10 ára aldurs, hætti svo vegna þess að það hættu allir jafnaldrar í lúðrasveitinni, voru orðnir of “svalir”. Þannig maður fylgdi hópnum, lítill og heimskur.\nLangar mikið að byrja aftur í haust.\nÉg hafði klárað 3 stig þegar ég spilaði í “gamla daga”, hef hætt árið sem þú byrjaðir.\nMaður er örugglega ekkert alltof lengi að ná því upp aftur.\nEn hvernig er þetta, get ég byrjað að spila og fengið lánaðan trompet?"
        },
        {
            "user": "Gislinn",
            "user_id": "47818",
            "date": "2006-08-03 00:03:33",
            "id": "3824921",
            "reply_to_id": "3821378",
            "text": "Skemmtileg grein, verð samt að segja að blokkflauta er virkilega svalt hljóðfæri, bara fæstir átta sig á því. :)"
        },
        {
            "user": "dha",
            "user_id": "35651",
            "date": "2006-08-03 00:51:01",
            "id": "3825221",
            "reply_to_id": "3824921",
            "text": "Takk fyrir.\nHefurðu séð tenor og bassa blokkflautu? Það er flott! :D Þetta eru mjög vanmetin hljóðfæri …"
        },
        {
            "user": "Gislinn",
            "user_id": "47818",
            "date": "2006-08-03 00:55:33",
            "id": "3825239",
            "reply_to_id": "3825221",
            "text": "Nei ekki séð það, en ég gaf littlu frænku minn (4 ára) svona alvöru blokkflautu úr tré, hljómar mun betur en þetta plast drasl, þannig þegar hún fer í skóla og (ef hennar skóli verður eins og minn) þá mun hún þurfa að læra á blokkflautu og þá mun hún eiga alvöru græju, kostaði reyndar slatta, en samt mun betri dót :p"
        },
        {
            "user": "dha",
            "user_id": "35651",
            "date": "2006-08-03 01:29:35",
            "id": "3825371",
            "reply_to_id": "3825239",
            "text": "Pabbi minn á eldgamla tréblokkflautu sem hljómar ótrúlega vel. Það er reyndar búið að spila svo mikið á hana og bíta í hana að það er búið að eyðast og brotna af henni :S En hún virkar ennþá. Ég verð að redda mér einni svona alvöru!"
        },
        {
            "user": "Huy",
            "user_id": "63316",
            "date": "2006-08-03 01:43:19",
            "id": "3825399",
            "reply_to_id": "3821378",
            "text": "Glæsilegasta grein, mjög fræðandi og vel uppsett!"
        },
        {
            "user": "dha",
            "user_id": "35651",
            "date": "2006-08-03 01:44:41",
            "id": "3825401",
            "reply_to_id": "3825399",
            "text": "Takk fyrir :)"
        },
        {
            "user": "altgr",
            "user_id": "43954",
            "date": "2006-08-03 02:56:18",
            "id": "3825511",
            "reply_to_id": "3821378",
            "text": "Trompet er hér ———\nrestin er hér ———-\ntrompet > all"
        },
        {
            "user": "dha",
            "user_id": "35651",
            "date": "2006-08-03 12:14:22",
            "id": "3825986",
            "reply_to_id": "3825511",
            "text": "Hehe :P\nÉg er að fara að læra á trompet! Ég elska þetta hljóðfæri :D"
        },
        {
            "user": "altgr",
            "user_id": "43954",
            "date": "2006-08-07 01:33:45",
            "id": "3836581",
            "reply_to_id": "3825986",
            "text": "saxófónn er líka awsomeness…\nbest er þegar maður er með smooth trompet og saxófón…\nþá kemur svona ljúft trompófón sánd"
        },
        {
            "user": "dha",
            "user_id": "35651",
            "date": "2006-08-07 01:37:55",
            "id": "3836602",
            "reply_to_id": "3836581",
            "text": "Hehe, trompófón :P\nSammála með þetta. Saxófónn og trompet hafa lengi verið í uppáhaldi hjá mér. Ég hef lengi ætlað að læra á annað hvort en er bara að byrja í haust því tónskólinn bauð mér það frítt :)"
        },
        {
            "user": "hnerri",
            "user_id": "34768",
            "date": "2006-08-24 22:48:51",
            "id": "3904652",
            "reply_to_id": "3836581",
            "text": "eða þegar þú ert með saxofón, trompet og klarinett í smá dixie útfærslu þá erum við að tala saman ..:)"
        },
        {
            "user": "altgr",
            "user_id": "43954",
            "date": "2006-08-27 10:29:09",
            "id": "3913140",
            "reply_to_id": "3904652",
            "text": "hmm…klarinett…jazz…þú verður að vera nokkuð góður/góð til að geta það, en það er hægt…(samt ekki alveg í öllum jazztegundum en það myndi ganga  í dixie eins og þú sagðir :/"
        },
        {
            "user": "dha",
            "user_id": "35651",
            "date": "2006-09-15 21:38:34",
            "id": "3990138",
            "reply_to_id": "3913140",
            "text": "Klarinett? Jú, auðvitað. Af hverju ekki?"
        },
        {
            "user": "altgr",
            "user_id": "43954",
            "date": "2006-09-17 23:07:50",
            "id": "3998600",
            "reply_to_id": "3990138",
            "text": "tja…það gengur svosem í allt…þó svo að það sé ekki alltaf besti kosturinn (s.s. í “sharp-jazz”)\nklarinett er þú leiðandi blásturshljóðfæri í nu-jazz og hentar vel í mellow-jazz o.f.l."
        },
        {
            "user": "hnerri",
            "user_id": "34768",
            "date": "2006-09-15 23:37:06",
            "id": "3990581",
            "reply_to_id": "3913140",
            "text": "Ég er á 8. ári svo ég tel mig ágæta til þess að spila jazz og þessháttar tónlist. En ég er ekki að segja að það sé ekki hægt að gera þetta betur..:)"
        },
        {
            "user": "altgr",
            "user_id": "43954",
            "date": "2006-09-17 23:11:30",
            "id": "3998635",
            "reply_to_id": "3990581",
            "text": "úúú…líka á 8. ári :P\njazz er skemmtilegast…sköpunargleðin fær að njóta sín til fulls…krefst meiri hugsunar við spilun en flest öll önnur tónlist…þess vegna elska ég hana…"
        },
        {
            "user": "hnerri",
            "user_id": "34768",
            "date": "2006-10-01 01:29:38",
            "id": "4045941",
            "reply_to_id": "3998635",
            "text": "nákvæmlega."
        },
        {
            "user": "katharos",
            "user_id": "67317",
            "date": "2007-05-15 12:55:54",
            "id": "4898732",
            "reply_to_id": "3913140",
            "text": "ég er á 9. ári á klarinett og get ekki alveg spilað jazz, get hins vegar spilað “flight of the bumble-bee” sem er þetta brjálaða verk sem hljómar eins og býflugnasuð.\nMálið er nefnilega ekki hve góður maður er, það er hvernig menntun þú hefur fengið. Ég t.d. fékk alveg klassíska menntun í klarinett en flestir saxafón leikarar fá blöndu af klassískri og jazz kennslu. Það eru ákveðnir tónstigar sem maður þarf að kunna til að geta spilað jazz og blús, a.k.a. til að geta spunnið.\nÞað er ALLS EKKI nóg að spila bara nóturnar eða bera einhverjar flipp tríjólur í kringum sumar nótur, það er biti úr köku og kemst ekki nálægt því að spila almennilegan jazz á klarinett eins og Pete Fountain spilar. Ferlið er miklu, miklu, miklu flóknara en svo."
        },
        {
            "user": "katharos",
            "user_id": "67317",
            "date": "2007-05-15 12:57:15",
            "id": "4898736",
            "reply_to_id": "4898732",
            "text": "eeeh … er á 9. til 10. ári\nBætt við 15. maí 2007 -  12:59\nog ýtti á vitlausan takka, átti að fara svona *bæta við* flykki"
        },
        {
            "user": "OfurKindin",
            "user_id": "44085",
            "date": "2006-08-07 12:12:41",
            "id": "3837081",
            "reply_to_id": "3825511",
            "text": "Haha! Aaalveg sammála þér :)\nTrompet bezt."
        },
        {
            "user": "altgr",
            "user_id": "43954",
            "date": "2006-08-07 20:40:03",
            "id": "3838611",
            "reply_to_id": "3837081",
            "text": "mér líkar vel við þig…\nthe trumpet is sharp\nthe trumpet is mello\nit's not like a harp\nand it's not like a sello\nit was invented by Stoelzel and Bluhmel\nyou should not play after eating a dumle"
        },
        {
            "user": "OfurKindin",
            "user_id": "44085",
            "date": "2006-08-09 20:33:30",
            "id": "3845385",
            "reply_to_id": "3838611",
            "text": "Mhm, akkúrat =) Hvað ertu búinn að æfa lengi?"
        },
        {
            "user": "altgr",
            "user_id": "43954",
            "date": "2006-08-10 01:54:16",
            "id": "3846636",
            "reply_to_id": "3845385",
            "text": "hmm…er á leiðinni á 8. árið"
        },
        {
            "user": "OfurKindin",
            "user_id": "44085",
            "date": "2006-08-11 17:55:21",
            "id": "3852560",
            "reply_to_id": "3846636",
            "text": "Vá, ég er á leiðinni á 6 árið :)"
        },
        {
            "user": "dha",
            "user_id": "35651",
            "date": "2006-08-03 18:50:02",
            "id": "3827376",
            "reply_to_id": "3821378",
            "text": "Frábær og fræðandi grein!\nÉg hef alltaf heillast að saxafóninum og kem til með að fá mér svoleiðis seinna í lífinu."
        },
        {
            "user": "dha",
            "user_id": "35651",
            "date": "2006-08-04 11:50:55",
            "id": "3830135",
            "reply_to_id": "3827376",
            "text": "Takk fyrir\nÉg hef líka alltaf heillast af saxófónum, reyndar trompetum líka, en þetta eru bara svo flott hljóðfæri! Á einhverntímann eftir að reyna að læra á þetta :P"
        },
        {
            "user": null,
            "user_id": null,
            "date": "2006-08-04 18:29:57",
            "id": "3831197",
            "reply_to_id": "3830135",
            "text": "Sound-ið og útlitið er bara tær snilld.\nTrompetar eru sweet, en ekkert toppar saxafóninn (í blásturshljóðfærum) að mínu mati. :)"
        },
        {
            "user": "Otcho",
            "user_id": "62154",
            "date": "2006-08-06 23:21:49",
            "id": "3836190",
            "reply_to_id": "3821378",
            "text": "Tréblásturshljóðfæri\neru ekki\neins og nafnið gefur að kynna,\nöll úr tré\nvilla eða hvað?? :P"
        },
        {
            "user": "dha",
            "user_id": "35651",
            "date": "2006-08-07 01:17:02",
            "id": "3836519",
            "reply_to_id": "3836190",
            "text": "Ummm … Tréblásturshljóðfæri eru ekki öll úr tré …"
        },
        {
            "user": "Otcho",
            "user_id": "62154",
            "date": "2006-08-07 01:34:10",
            "id": "3836583",
            "reply_to_id": "3836519",
            "text": "ok :P"
        },
        {
            "user": "altgr",
            "user_id": "43954",
            "date": "2006-08-10 01:58:24",
            "id": "3846648",
            "reply_to_id": "3836190",
            "text": "þau heita líka þessu nafni vegna þess að notast er við tré er spilað á þau…\nbambus er settur í munnstykkið til að fá titring og þannig myndast tónninn eða eitthvað (sjá: klarinett, saxófón, óbó o.f.l.\n…þó eru undantekningar eins og þverflautan og fleiri"
        },
        {
            "user": "hnerri",
            "user_id": "34768",
            "date": "2006-08-24 22:47:40",
            "id": "3904648",
            "reply_to_id": "3821378",
            "text": "Flott grein og mjög fræðandi þó að það er mikið sem ég tók eftir að mætti orða öðruvísi en ég er bara að segja þetta því að ég þekki þig og þetta er ekkert illa meint því þetta er rosaleg grein..:)"
        },
        {
            "user": "dha",
            "user_id": "35651",
            "date": "2006-08-24 22:49:33",
            "id": "3904655",
            "reply_to_id": "3904648",
            "text": "Æ, ef ég á að vera hreinskilin hefði ég alveg getað gert betur ;) Ekki með því besta sem ég hef skrifað …"
        },
        {
            "user": "hnerri",
            "user_id": "34768",
            "date": "2006-08-24 22:57:19",
            "id": "3904695",
            "reply_to_id": "3904655",
            "text": "já … það er satt…:P"
        },
        {
            "user": "DrHaha",
            "user_id": "63407",
            "date": "2006-10-24 19:33:21",
            "id": "4135686",
            "reply_to_id": "3821378",
            "text": "Virkilega flott og fræðandi grein :D Spila sjálfur á franskt horn og er búinn að gera það í 4 ár, er á 5 ári!\nP.S. Kannski er ég aðeins of seinn að kommenta :S"
        },
        {
            "user": "dha",
            "user_id": "35651",
            "date": "2006-10-24 20:10:01",
            "id": "4135864",
            "reply_to_id": "4135686",
            "text": "Aldrei of seint að kommenta ;)\nÉg vissi ekki að þú værir blásturshljóðfæraleikari … Þeir virðast vera svo fáir hérna á huga :S"
        },
        {
            "user": "DrHaha",
            "user_id": "63407",
            "date": "2006-10-24 20:14:05",
            "id": "4135885",
            "reply_to_id": "4135864",
            "text": "Sammála, það eru eiginlega bara myndir af trommum og gíturum og þannig hérna…\nKannski er bara málið að senda inn mynd af frönsku horni :D"
        },
        {
            "user": "dha",
            "user_id": "35651",
            "date": "2006-10-24 20:15:48",
            "id": "4135892",
            "reply_to_id": "4135885",
            "text": "Mér finnst að við klassísku hljóðfærin ættum að fá okkar pláss á /klassík í staðin fyrir að reyna eitthvað að vera hér. Það eru hvort sem er eiginlega allir hljóðfæraleikarar sem hlusta á klassík (ekki allir, en flestir á okkar aldri)"
        },
        {
            "user": "DrHaha",
            "user_id": "63407",
            "date": "2006-10-24 20:22:00",
            "id": "4135918",
            "reply_to_id": "4135892",
            "text": "Mér finnst nú að klassísk hljóðfæri eigi heima hér líka! Þetta áhugamál á við um öll hljóðfæri :S\nÞau passa nú reyndar líka inná klassík, betra að hafa þau þar þar sem að þau njóta mjög lítillar athygli hér :P\nBætt við 24. október 2006 -  20:23\nÉg hlusta jú á klassík :D"
        },
        {
            "user": "dha",
            "user_id": "35651",
            "date": "2006-10-24 20:56:02",
            "id": "4136064",
            "reply_to_id": "4135918",
            "text": "Þetta áhugamál er of fullt af gítar, trommu og bassa umræðum og klassík er ekkert of virkt, svo af hverju ekki? :P"
        },
        {
            "user": "antisport",
            "user_id": "16493",
            "date": "2007-06-09 05:56:58",
            "id": "4980752",
            "reply_to_id": "3821378",
            "text": "Mjög flott grein hjá þér. sjálfur spila ég sousafón.\nþað er bara ein athugasemd. þar sem þú segir að upprunalegi sousafónninn hafa verið með bauluna beint upp, það ver ekki sousafónn heldur\nhélicon\nBætt við 9. júní 2007 -  06:00\nhttp://en.wikipedia.org/wiki/Sousaphone"
        },
        {
            "user": "tomminnn",
            "user_id": "73933",
            "date": "2009-03-09 21:58:26",
            "id": "6556433",
            "reply_to_id": "3821378",
            "text": "Flott og fræðandi grein :)"
        }
    ]
}
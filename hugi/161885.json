{
    "forum_title": "Metall",
    "user": "thorok",
    "user_id": "7541",
    "date": "2003-08-21 20:49:05",
    "title": "Evergrey frá Svíþjóð á Gauknum 9. og 10. september",
    "text": "Resting Mind tónleikar kynnir:\nEvergrey frá Svíþjóð á Gauki á Stöng 9. og 10. september!\nÞeir sem eitthvað hafa fylgst með þungarokki síðustu áratugina vita að óvenjulega margar framúrskarandi þungarokkssveitir koma frá Svíþjóð. ?Það er eitthvað í vatninu þarna hjá þeim? hefur oft heyrst sagt um þungarokkssenuna þar í landi, þegar hver sænska gæðasveitin á fætur annarri hefur náð að fá fólk til að sperra eyrun.\nEin þessara sveita er hljómsveitin Evergrey frá Gautaborg. Þessi sveit á að baki sér fjórar breiðskífur, en sú nýjasta, Recreation Day kom út fyrr á þessu ári. Með þessari plötu tók frægðarsól Evergrey að rísa allverulega en platan gerði sér lítið fyrir og hoppaði beint í annað sæti á lista yfir söluhæstu plötur í Svíþjóð í hard rokk flokkinum en sænska dagblaðið Aftonbladet heldur utan um þessa lista.\nFyrsta smáskífan af þessari plötu er lagið I?m Sorry en með því komst Evergrey inn á topp 10 listann í Svíþjóð þar sem hún var í þrjár vikur. I?m sorry er ballaða sem kúrdísk-sænska þjóðlagasöngkonan Dilba (www.dilba.com) gerði þekkt í Svíþjóð á árum áður, en Evergrey hafa sett lagið í sinn búning og rokkað það all verulega upp. Þetta lag er byrjað að heyrast á öldum ljósvakans á Íslandi en bæði PoppTívi og Skjár Einn eru byrjaðar að sýna myndbandið. Hljómsveitin hefur einnig gert annað myndband af þessari plötu, við lagið Blinded, sem mun fara í spilun von bráðar á áðurnefndum stöðvum.\nEvergrey spila tilfinningaríkt kraftmikið rokk (þungarokk) með gnótt af melódíum en þó með fremur drungalegum undirtón. Við það bætist duglegur skammtur af progressive metali enda eru meðlimirnir allir framúrskarandi hljóðfæraleikarar. Rödd söngvarans Tom Englund er samt það sem gerir þessa sveit svo sérstaka. Rödd hans er dimm og drungaleg og getur farið frá æðifögrum undurblíðum tónum, upp í kraftmikil öskur, nokkuð sem gerir hana átakanlega og magnþrungna.\nEvergrey koma hingað til lands á leiðinni heim eftir tónleikaferðalag í Bandaríkjunum þar sem þeir hita upp fyrir landa sína í hljómsveitinni Arch Enemy. Þeim túr lýkur með tónleikum á ProgPower USA festivalinu. Frá Íslandi fara þeir svo til Evrópu þar sem þeir eru aðalnúmerið á Raismes Fest festivalinu í Frakklandi. Síðar í haust spila þeir svo evrópsku útgáfunni af ProgPower, ProgPower Europe í Hollandi. Þar verða þeir aðalnúmerið það kvöld sem þeir spila.\nEvergrey spilar á Íslandi þriðjudaginn 9. september og miðvikudaginn 10. september, bæði skiptin á Gauki á Stöng, en á fyrri tónleikunum verður ekkert aldurstakmark (18 ára á hinum).\nNánar…\nFyrri tónleikarnir\nDagsetning: Þriðjudagur 9. september\nStaðsetning: Gaukur á Stöng\nAldurstakmark: allir aldurshópar velkomnir\nUpphitunarhljómsveitir:\nDark Harvest (Instrumental hljómsveit Gulla Falk gítarleikara úr Exizt, Kristjáns trommara úr Changer/Shiva og Madda bassaleikara úr Forgarði Helvítis. Magnað stuff!)\nSign (Allir rokkunnendur á Íslandi vita hvaða sveit þetta er, enda var annarri plötu þeirra Fyrir ofan himininn gríðarvel tekið þegar hún kom út á síðasta ári.)\nSeinni tónleikarnir\nDagsetning: Miðvikudagur 10. september\nStaðsetning: Gaukur á Stöng\nAldurstakmark: 18 ár\nUpphitunarhljómsveitir:\nDr. Spock (Hljómsveit Franz úr Ensími, en Óttar Proppé úr Ham hefur verið þekktur fyrir að hafa tekið lagið með þeim á stundum.)\nEnvy of Nona (Hljómsveitin sem David Dunham úr D.U.S.T. stofnaði eftir að hann yfirgaf þá sveit.)\nTóndæmi og annað\nAf nýjustu plötunni, Recreation Day:\nRecreation Day -\nhttp://www.insideoutmusic.com/odtrack/odtrack.php3?url=\nhttp://www.insideoutmusic.com/mp3/Evergrey_04_Recreatio\nn_Day.mp3 (7,5 MB)\nThe Great Deceiver -\nhttp://steini.skodun.is/hljod/Evergrey/Evergrey_-_01_-_\nThe_Great_Deciever.mp3\nFull, fullt af fleiri tóndæmum á heimasíðunni\nhttp://www.evergrey.net/\nt.d. Solitude Within -\nhttp://www.evergrey.net/media/solitude.mp3\nEinnig er mjög flott ecard hérna með 4 tóndæmum af nýjustu plötunni:\nhttp://www.evergrey.net/ecard/home.html\nMyndband við lagið The Masterplan af plötunni “In Search of Truth” (næstnýjasta platan):\nhttp://www.evergrey.net/media/masterplan_small.mpg\nFrekari upplýsingar um tónleikana er að finna á heimasíðunni\nhttp://www.restingmind.com\nen og heimasíða Evergrey er á slóðinni\nhttp://www.evergrey.net.",
    "url": "https://www.hugi.is/metall/greinar/161885/evergrey-fra-svithjod-a-gauknum-9-og-10-september/",
    "url_id": "161885",
    "id": "1234133",
    "replies": [
        {
            "user": "Dahlia",
            "user_id": "17898",
            "date": "2003-08-23 23:35:43",
            "id": "1234134",
            "reply_to_id": "1234133",
            "text": "Já mögnuð sveit, þetta verður gaman."
        },
        {
            "user": "angelfire",
            "user_id": "7712",
            "date": "2003-08-24 17:17:13",
            "id": "1234135",
            "reply_to_id": "1234133",
            "text": "yea finally. Etta verðu heavy"
        },
        {
            "user": "Satta",
            "user_id": "16516",
            "date": "2003-08-24 19:35:52",
            "id": "1234136",
            "reply_to_id": "1234133",
            "text": "Spörning hvoert maður skelli sér ekki bara á þessa tónleika þó að ég hafi nú ekki mikið heyrt frá þeim :D"
        },
        {
            "user": "thorok",
            "user_id": "7541",
            "date": "2003-08-24 23:36:59",
            "id": "1234137",
            "reply_to_id": "1234136",
            "text": "Þá er bara um að gera að ná sér í tóndæmin hér að ofan. Einnig eru útvarpsstöðvarnar komnar með efni með þeim (eða í þann mund að fá slíkt), þannig að það er um að gera að hafa bara samband við þá og biðja um að heyra þetta.\nT.d. Radio Reykjavík. Þeir eru mjög tilkippilegir við að spila óskalög."
        },
        {
            "user": "AllesKlar",
            "user_id": "19099",
            "date": "2003-08-26 01:05:43",
            "id": "1234138",
            "reply_to_id": "1234133",
            "text": "hef reyndar bara heyrt Recreation Day en er það ekki nóg……. jú jú segjum það :D , i'll be there"
        },
        {
            "user": "AllesKlar",
            "user_id": "19099",
            "date": "2003-08-26 01:09:17",
            "id": "1234139",
            "reply_to_id": "1234138",
            "text": "er að tala um alla plötuna, ekki bara lagið ;)"
        },
        {
            "user": "genguravatni",
            "user_id": "21868",
            "date": "2003-08-26 05:09:37",
            "id": "1234140",
            "reply_to_id": "1234133",
            "text": ""
        },
        {
            "user": "hangover",
            "user_id": "35470",
            "date": "2003-08-30 13:58:26",
            "id": "1234141",
            "reply_to_id": "1234133",
            "text": "Ég verð að segja að mér finnst þetta lag sem er verið að spila á Popp tíví ansi dapurt! ..Ætla samt að mæta og sjá…"
        },
        {
            "user": "Deathrock",
            "user_id": "30603",
            "date": "2003-08-30 19:55:34",
            "id": "1234142",
            "reply_to_id": "1234133",
            "text": "Ég hef nú ekki heyrt neitt með þeim, en mér líst vel á það sem þú skrifaðir um þá. Ég verð að kíkja á þetta. Þungarokk- það er sko málið."
        },
        {
            "user": "thorok",
            "user_id": "7541",
            "date": "2003-08-31 13:02:34",
            "id": "1234143",
            "reply_to_id": "1234142",
            "text": "Ég bendi mönnum alveg eindregið að hringja á útvarpsstöðvarnar og biðja um að fá að heyra í Evergrey. Xið, Radíó Reykjavík og Rás 2 eru allar komnar með efni frá þeim, þannig að just pick up the phone and ask!!\nSvo geta menn farið á www.restingmind.com og downloadað einhverju efni þar."
        },
        {
            "user": "thorok",
            "user_id": "7541",
            "date": "2003-08-31 22:22:17",
            "id": "1234144",
            "reply_to_id": "1234133",
            "text": "Þá er þetta komið í ljós betur með miðaverð og tímasetningar.\nÞað kostar 1200 á báða tónleikana (sama og Mastodon).\nAll-ages tónleikarnir byrja 20:00, húsið opnar 19:00\n18 ára tónleikarnir byrja 21:30, húsið opnar 20:30\nNánar:\nhttp://www.dordingull.com/taflan/viewt\nopic.php?t=4026\nhttp://www.restingmind.com\nRock on!"
        }
    ]
}
{
    "forum_title": "Deiglan",
    "user": "Betarokk",
    "user_id": "363",
    "date": "2002-07-24 01:28:33",
    "title": "Komið með eitthvað nýtt!!",
    "text": "Ung Bríet að nafni Helga Baldvinsdóttir var í Samfélag í nærmynd á Gufunni áðan að tala um feminisma og hvað skal gera. Hún setti mikið út á kvennablöð eins og Cosmopolitan og sagði það vera mjög sorglegt að í þessum blöðum væri bara að finna greinar um kynlíf, heilsu, megrun og tísku. Eins og konur í dag ættu bara að hafa áhuga á megrun og kynlífi og hvernig þær ættu að mála sig.\nSvo var hún spurð hvað hún myndi hafa í kvennablaði og þá taldi hún upp ráð fyrir konur í pólitík, hvernig á að sækja um vinnu og svo náttúrulega fullt af greinum um kynlíf. Sjálfsfróun vikunnar. Því konur sem lifa lélegu kynlífi hljóta að hafa lélega sjálfsmynd. Meginþorri kvenna hefur víst aldrei fengið fullnægingu og bíður eftir að kærastinn læri að gefa hana. Þær myndu hafa ráð fyrir konur og kynlíf…..konur í kynlífi……..kynlífsráð fyrir konur.\nSvo fór hún að segja að í karlablöðum væru til greinar um kvikmyndir og tónlist og þess háttar og fannst miður að það væri ekki að finna í kvennablöðunum.\nHvaða djöfulsins þröngsýna kjaftæði er þetta alltaf hreint??!? Ég veit ekki betur en að I-d, Q og Empire sem fjalla um kvikmyndir og tónlist höfði bæði til kvenna og karla. Ef fólk hefur áhuga á pólitík kaupir það pólitísk blöð, ef fólk hefur áhuga á heimsmálunum kaupir það Times, ef fólk hefur áhuga á heilsu þá kaupir það Fitness. Þessar stelpur þurfa að sjá að við erum öll fólk. Þær eru ekki konur í neyð, þær eru fólk. Þó að það séu til blöð eins og Cosmopolitan (sem oftar en ekki eru með snilldar sjálfsfróunargreinar) þá er það ekki þar með sagt að allar konur sem lesi það vilji fara í megrun eða séu algjörlega úti á þekju þegar kemur að heimsmálunum. Í Cosmo er líka að finna fullt af greinum fyrir framastúlkurnar og viðtöl við konur sem hafa komist langt í sínum geira. Maður getur alveg verið klár þó maður sé ekki með loðnar lappir og sportrönd en mér finnst Bríeturnar oftast tala eins og þær þurfi að sannfæra sig fyrst áður en þær geti sannfært heiminn.\nFyrir það fyrsta tala þær alltaf í hringi. “Það er eins og konur eigi bara að hafa áhuga á kynlífi sem er fáránlegt” en svo segir hún stuttu seinna; “það er alls ekki talað nógu mikið um kynlíf kvenna og sjálfsfróun. Það vantar meiri umræðu um þessi mál svo konur hafi ekki allar þessar ranghugmyndir um hvað er gott kynlíf”. Hvar stendur hún þá? Cosmó vont……..Vera gott??? Er eitthvað um kynlíf í Veru???\nÆ, mér finnst alltaf jafn lýjandi að hlusta á ungar reiðar stelpur sem vilja breyta heiminum en koma aldrei með eitthvað nýtt. Sama hugmyndin endurunnin síðan 1976, rauðu sokkarnir slitnir og reiðin orðin úrkynjuð. Bríet er samt mjög sniðugt félag og ég á margar gamlar vinkonur stofnuðu það en hvað svo? Hvað er búið að gerast síðan 1998 þegar þær fóru af stað með þetta. Píkutorfan…….sögðu frá starfi félagsins…….enginn nýr vinkill kynntur þar. Ég bauð þeim opnugrein í síðasta blaði 24-7 sem fylgdi með Mogganum árið 2000. Opnugrein þar sem þær gætu tjáð sig fyrir þjóðinni, þær nýttu það ekki. Mjög sorglegt en lýsandi fyrir starfið. Allar af vilja gerðar en gera ekki neitt. Ég er farin að þrá að heyra eitthvað frá þeim sem ég hef ekki heyrt áður.\nFyrir mitt leyti myndi ég segja að ég væri Reykvíkingur, blaðakona, fyllibytta, tjúttari, söngkona, jafnréttissinni, Íslendingur, húmoristi, lestrahestur, kvikmyndafanatíkus, tónlistarfrík, bloggari og áhugamanneskja um fallegt fólk og skæra liti. Skiptir miklu máli að ég sé stelpa?",
    "url": "https://www.hugi.is/deiglan/greinar/85815/komid-med-eitthvad-nytt/",
    "url_id": "85815",
    "id": "612399",
    "replies": [
        {
            "user": "ljoninja",
            "user_id": "13124",
            "date": "2002-07-24 08:52:58",
            "id": "612400",
            "reply_to_id": "612399",
            "text": "go girl :I"
        },
        {
            "user": "Gourry",
            "user_id": "758",
            "date": "2002-07-24 08:54:32",
            "id": "612401",
            "reply_to_id": "612399",
            "text": "Fólk vill alltaf neyða hugsjónum, áhugamálum og vilja sínum á aðra. Það er sorgleg staðreynd."
        },
        {
            "user": "eaue",
            "user_id": "19588",
            "date": "2002-07-24 10:30:48",
            "id": "612402",
            "reply_to_id": "612399",
            "text": "Tímarit eiga auðvitað að vera um efni sem fólk hefur áhuga á, og það er alveg greinilegt að tíska, megrun og ráð til að ná sér í hinn fullkomna eiginmann eru afskaplega vinsæl lestrarefni.\nÞað er auðvitað undir okkur sjálfum komið að velja lesefni, og kaupa ekki glanstímarit bara útaf því að þau eru “ætluð konum”.\nHvernig væri að við stofnuðum nýtt félag feminisma, sem væri opið öllum, konum og körlum, en eina skilyrðið væri að fólk væri hugmyndaríkt og skemmtilegt?"
        },
        {
            "user": "Apache",
            "user_id": "22151",
            "date": "2002-07-24 10:57:26",
            "id": "612403",
            "reply_to_id": "612402",
            "text": "Alveg rétt eaue - blöðin fjalla aðallega um það sem selur.  Markaðurinn ræður því.  Mér finnast bríeturnar allt í lagi en þó er þetta orðið doldið þreytt og spurning hvort þetta hafi eitthvað með raunverulega jafnréttisbaráttu að gera?"
        },
        {
            "user": "whatever",
            "user_id": "10119",
            "date": "2002-07-24 10:59:06",
            "id": "612404",
            "reply_to_id": "612399",
            "text": "Það eru nú nokkur íslensk blöð sem fjalla um það sem fer fyrir brjóstið á Bríet… T.d. má sjá fyrirsagnir á borð við “Ertu hætt að nenna að sofa hjá?” og “Hvernig á að gleðja karlinn”. Flestar greinar um kynlíf í þessum blöðum fjalla um hvernig við kvenmenn eigum að vera betri við karlkynið og hvernig á að þóknast þeim sem best. En það sem mér finnst áhugaverðast að þessar greinar eru yfirleitt skrifaðar af konum fyrir konur og eftir því sem ég best veit eru kvenkyns ritstjórar á öllum þessum íslensku glanstímaritum (nema Séð & Heyrt =) Þannig að ég held að konur séu konum verstar…"
        },
        {
            "user": null,
            "user_id": null,
            "date": "2002-07-24 12:13:59",
            "id": "612405",
            "reply_to_id": "612404",
            "text": "konur eru líka hálfvita"
        },
        {
            "user": "geirag",
            "user_id": "4133",
            "date": "2002-07-24 12:48:28",
            "id": "612406",
            "reply_to_id": "612399",
            "text": "Sem kvenmaður þá áttu ekki að vera neitt af því sem þú sagðist vera. Þú átt alltaf að vera grönn, alltaf nýþvegin og greidd, alltaf snyrtileg til fara, alltaf tilbúin að þjóna þínum manni sem þú átt að sjálfsögðu að eiga, aldrei að detta úr formi hvort sem þú ert eða varst ólétt eða ekki, aldrei að blóta, prumpa, kúka, ropa eða hiksta og aldrei að andmæla karlmanni.\nEkki nei?"
        },
        {
            "user": null,
            "user_id": null,
            "date": "2002-07-24 14:47:38",
            "id": "612407",
            "reply_to_id": "612406",
            "text": "Hvernig karlmenn þekkir þú, ég bara spyr. Ekki falla alltaf í þessa sömu grifju að afgreiða alla karlmenn á einu brett með svona klisjum."
        },
        {
            "user": "Mal3",
            "user_id": "5739",
            "date": "2002-07-24 12:52:49",
            "id": "612408",
            "reply_to_id": "612399",
            "text": "Oft ratast kjöftugum satt orð á munn :)\nEitt sem mig langar samt að spyrja að: þú kallar þig jafnréttissinna (sem er bara hið besta mál) en eru Bríetliðar ekki kvenréttindakonur? Í mínum augum er þar stór munur á."
        },
        {
            "user": "eaue",
            "user_id": "19588",
            "date": "2002-07-24 14:31:44",
            "id": "612409",
            "reply_to_id": "612408",
            "text": "Kvenréttindakonur geta alveg líka verið jafnréttissinnar. Allavegana kalla ég mig feminista og vil 100% jafnrétti á báða, eða þeas alla bóga. Sumar kvenréttindakonur vilja kannski algjört yfirráð kvenna en ég vil það ekki, og ég held líka að fæstir Bríetliðar séu svoleiðis.\neaue"
        },
        {
            "user": "Mal3",
            "user_id": "5739",
            "date": "2002-07-24 14:35:20",
            "id": "612410",
            "reply_to_id": "612409",
            "text": "Ég hef ekki áhuga á sérréttindum eins og liggur í orðinu “kvenréttindasinni”. Ég er áhugamaður um mannréttindi en ekki sérkjör hópa.\nHví kallarðu þig kvenréttindasinna en ekki jafréttissinna?"
        },
        {
            "user": "eaue",
            "user_id": "19588",
            "date": "2002-07-24 15:11:04",
            "id": "612411",
            "reply_to_id": "612410",
            "text": "Ég kalla mig mannréttindasinna og feminista. Það er átak í gangi að “afneikvæða” orðið feministi, og þetta er liður í því."
        },
        {
            "user": "Mal3",
            "user_id": "5739",
            "date": "2002-07-24 15:15:42",
            "id": "612412",
            "reply_to_id": "612411",
            "text": "Ég get reyndar vel skilið það að þú viljir afneikvæða orðið. Ekki það að mér líki þetta orð en besta leiðin til að slá það vopn að vísa máli mans frá með “uppnefni” úr höndum andstæðinga sinna er að bera “uppnefnið” með stolti.\nEinmitt þessvegna kalla ég mig kapítalista ;)"
        },
        {
            "user": "larandaria",
            "user_id": "3518",
            "date": "2002-07-24 14:33:07",
            "id": "612413",
            "reply_to_id": "612408",
            "text": "ég er sammála!!! Það er STÓR munur á kvenréttindum og jafnrétti!! Allavega fyrir mér… en ég játa að leiðin að jafnrétti hefur þurft að liggja í gegnum kvenréttindi en núna finnst mér ekki þurfa að minnast á kvenréttindi… þau eiga að vera svo sjálfsögð að ekki þarf að minnast á það!!"
        },
        {
            "user": "Mal3",
            "user_id": "5739",
            "date": "2002-07-24 14:36:53",
            "id": "612414",
            "reply_to_id": "612413",
            "text": "Ég tek heilshugar undir þessa yfirlýsingu! Við eigum að berjast fyrir rétti allra manna en ekki réttindum hópa."
        },
        {
            "user": "Betarokk",
            "user_id": "363",
            "date": "2002-07-24 15:59:40",
            "id": "612415",
            "reply_to_id": "612408",
            "text": "“Oft ratast kjöftugum satt orð á munn :)”\nHeheheh…….já….stundum gubbast eitthver pæling út úr mér ;)\nEn já, ég er jafnréttissinni. Með því að kalla mig jafnréttissinna get ég alveg eins sagt að ég sé feministi því ég sætti mig ekki við þetta stríð sem við þurfum að ganga í gegnum ef við viljum t.d. sömu laun og karlmenn. Ég hélt að við værum komnar lengri á veg og það kom mér í opna skjöldu þegar ég heyrði að ég og einn vinur minn sem vann með mér væri með hærri laun en ég, annars vorum við að bjóða fram nákvæmlega sömu starfskrafta. En mér finnst jákvæð mismunun ekki mjög sniðug eftir að hafa horft á fréttir síðustu daga.\nÞað er hægt að fara út í öfgar í öllum málum og því kýs ég orðasambandið jafnréttissinni vegna þess að það á betur við mig í dag. En þetta á náttúrulega allt að vera undir sama hætti.\nMannréttindi. Kvenréttindi. Jafnrétti.\nÖll dýrin í skóginum eiga að vera vinir!"
        },
        {
            "user": "gogsi",
            "user_id": "19949",
            "date": "2002-07-24 21:15:33",
            "id": "612416",
            "reply_to_id": "612415",
            "text": "Betarokk:\nErt þú með minni, sömu, eða meiri starfsreynslu en þessi kk starfsfélagi þinn?\nOg hvað þýðir “jákvæð mismunun”?\nBara að spá."
        },
        {
            "user": "eaue",
            "user_id": "19588",
            "date": "2002-07-24 23:07:36",
            "id": "612417",
            "reply_to_id": "612416",
            "text": "Konur eru búnar að vinna stóa sigra í ´baráttunni og flest takmark hafa náðst. En er margt sem þarf að laga en þetta eru ekki jafn stór mál og áðurfyrr.\nÞað er áð sjálfsögðu starðreynd að 50% af stelpum eru heilaþvegnar um einhverjar brenglaða ímýnd kvenna og í þau fáu skipti sem þær borða gubba þær matnum. ef það eru ekki þessi cosmo(hvernig sem það er skrifað) blöð eru ekki valdar af þessu þá veit ég ekki hvað. Ég held að það séu ótrúlega gríðalega rosalega stjarnfræðilega fáir strákar sem fíla einhverjar ógeðslega horaðar stelpur, persónulega finnst mér stelpur þurfa að hafa eitthvað utan á sér.\nSem jafnaðarmaður styð ég oftast kvennréttindabaráttu en ekki þegar þetta er komið útí öfga, systir mín er femínsiti og femínistar hata, bókstaflega hata karlmenn svo það er ekki beint hægt að segjaáð þær séu jafnaðarmenn. Svipað og að segja að svartir kynþáttahatarar árið 1950 væru jafnaðarmenn."
        },
        {
            "user": "eaue",
            "user_id": "19588",
            "date": "2002-07-25 11:05:16",
            "id": "612418",
            "reply_to_id": "612417",
            "text": "Tyse. Það er nokkuð til í þessu hjá þér að 50% stelpna eru heilaþvegnar af brenglaðri kvenímynd (sem lítur út eins og heróínfíkill). En ég sem feministi vil ekki banna neitt á borð við lýtaaðgerðir eða fegurðarsamkeppnir, heldur að konur á öllum aldri læri að greina kjarnann frá hisminu og fatti hvað er mikilvægt í lífinu og hvað ekki. Er það virkilega þess virði að æla upp matnum (virkilega ógeðslegt!), láta troða sílikoni í brjóstin og standa svo uppi á sviði í bikiníi og láta einhverjar mannvitsbrekkur dæma hvort maður sé sætari en allar hinar?\nAuðvitað vill maður líta vel út, en algjör óþarfi að steypa öllum í sama mótið.\nÞess vegna kalla ég mig feminista. Ekki af því að ég vilji brjóta á einn eða annan hátt á karlmönnum eða að konur séu rétthærri en þeir, heldur af því að mér finnst mikið vanta upp á að konur fari að sýna nógu mikið sjálfstæði, sjálfsöryggi og festu til að hætta að líta endalaust á sig sem fórnarlömb, þiggja lægri laun en þær eiga skilið og bera sig saman við og og metast endalaust við stöllur sínar.\neaue"
        },
        {
            "user": "Mal3",
            "user_id": "5739",
            "date": "2002-07-25 11:41:35",
            "id": "612419",
            "reply_to_id": "612418",
            "text": "Beta..ég er allvega að missa allt álit á þér, þú ert farinn að vitna í frjálshyggu.is. Sem eins og flestir vita eru með mjög brenglaða mynd á lífinu.\neaue: ég er allveg samma´la þé"
        },
        {
            "user": "Mal3",
            "user_id": "5739",
            "date": "2002-07-25 12:51:27",
            "id": "612420",
            "reply_to_id": "612419",
            "text": "Mér fannst þetta ansi slakt skot á beturokk. Viltu ekki frekar koma með kritík á greinina sem hún vitnar í og mótrök.\nÞað er ekki eitt og sér gagnrýnisvert að vitna í einhvern aðila. Spurningin er hvað aðilinn sagði sem haft er eftir honum."
        },
        {
            "user": "Betarokk",
            "user_id": "363",
            "date": "2002-07-25 12:52:35",
            "id": "612421",
            "reply_to_id": "612419",
            "text": "Já, er það Tyse.\nHmmm……en fannst þér þessi grein um jákvæða mismunun ekki góð? Ekki það að ég lesi þessa pólitísku vefi en ég var nokk sammála þessari grein.\nEn ég er í öngum mínum. Hvað get ég gert til að vinna mér aftur álit þitt???? Hvað? Hvað??"
        },
        {
            "user": "Feelix",
            "user_id": "17380",
            "date": "2002-07-31 15:58:48",
            "id": "612422",
            "reply_to_id": "612419",
            "text": "Vinsamlegast færðu einhver rök fyrir þessari staðhæfingu þinni.\nÞó þú sért ekki sammála þeim viðhorfum sem sú pólitíska síða hefur.\nAðhyllist flest það sem kemur þar fram og tel mig alls ekki hafa brenglaðar lífskoðanir.\nEkki gera þér að alhæfa um skoðanir annara án rökstuðnings. Hætt við að fólk missi álit á þér.\nKv Feelix"
        },
        {
            "user": "Betarokk",
            "user_id": "363",
            "date": "2002-07-25 00:33:49",
            "id": "612423",
            "reply_to_id": "612416",
            "text": "Fædd sama ár. Sama starfsreynsla. Sama vinna. Hann fékk tugum þúsunda meira á mánuði en ég. Sorglegt en satt.\nJákvæð mismunum er til dæmis þegar jafn hæft fólk, karl og kona sækja um ákveðið starf er konan iðulega valin samkvæmt lögum um jákvæða mismunum. Ef einstaklingar eru jafn hæfir þarf vinnuveitandi samkvæmt lögum að ráða konuna……annars kærir hún bara.\nEn lestu endilega þessa grein>\nhttp://www.frjalshyggja.is/efni/pistlar/238\num jákvæða mismunum og segðu okkur svo hvað þér fannst!!\nOg endilega haltu áfram að spá :)\nKv. Beta"
        },
        {
            "user": "gogsi",
            "user_id": "19949",
            "date": "2002-07-25 13:39:24",
            "id": "612424",
            "reply_to_id": "612423",
            "text": "Betarokk:\nÉg las greinina og er sammála henni. Þessi hugmynd um að ráða eitt kyn vegna þess að það vantar í þá starfsstétt eða skóla hefur farið út í öfgar. Sem dæmi get ég nefnt að þegar konan mín var að læra úti í usa þá var hún að vinna fyrir einn kennara í rannsóknarstarfi. Svona kennarar verða að afla tekna í gegnum styrki til að geta starfað. Þessi kennari réð svarta konu í hópinn vegna þess að það myndi líta svo vel út. Annar kennari var með stelpu í vinnu en rak hana eftir að þau fengu styrk. Hún var víst nautheimsk en hann hafði hana með til að sýna hvað hópurinn var “jafn”."
        },
        {
            "user": "azrael72",
            "user_id": "12295",
            "date": "2002-07-25 22:03:48",
            "id": "612425",
            "reply_to_id": "612415",
            "text": "Betarokk skrifaði\n“Öll dýrin í skóginum eiga að vera vinir!”\nLeiðinlegasta klisja íslenskunnar að mínu mati.  Ekki væru darwin og nietzche sammála og þeir fá hiklaust mitt atkvæði.  Ljónin eiga að éta antilópurnar og gíraffarnir eiga að narta í hæstu laufin meðan hýenurnar bjarga sér eftir fremsta megni.\nTil að fyrirbyggja brandarasvör þá veit ég vel (ólíkt rekstraraðilum Rainforest Cafe) að ekkert þessara dýra er skógardýr =P"
        },
        {
            "user": "blomster",
            "user_id": "22701",
            "date": "2002-07-26 21:35:52",
            "id": "612426",
            "reply_to_id": "612415",
            "text": "Sæl, Betarokk.\nÉg er ekki búin að missa trúna á þér.\nMér finnst þetta góðar pælingar hjá þér og nauðsynlegar.\nÞað er mjög erfitt að koma þessu rétt frá sér þegar maður vill að konur séu ekki niðurlægðar, heldur að þær njóti virðingar til jafns við karlmenn, þegar farið er út í hvað er æskilegt að sýna og hvað ekki.\nÉg held að flestar konur vilji að þær séu ekki niðurlægðar með klámmyndum af kynsystrum sínum eða með ofboðslegri áherslu á útlit kvenna í kvennablöðum, hvernig þær eiga að grennast og fá stór brjóst og vera sætar og undirgefnar.  Samt sem áður held ég að þær vilji að konur geti verið stoltar af líkama sínum og kyni og þurfi ekki endilega að fela hann svo að hann sé ekki niðurlægður.  Einnig að þær viti hvernig þær geta notið sín á réttlátan hátt.  Þessi lína virðist mér vera ansi mjó og vandfarin og erfitt að koma þessari merkingu frá sér án þess að hún sé gagnrýnd.\nFólk spyr bara:  ,,Viltu bert hold eða ekki?!\"\nVegna þess hvað það er erfitt að koma þessu skilmerkilega frá sér ættum við, sem höfum skoðun á þessu og viljum jafna rétt allra, til launa og virðingar, að reyna að koma með nýjar og góðar hugmyndir sem gætu kannski breytt einhverju fyrir komandi kynslóðir.  Hvernig líst þér á það, Beta?\nErum við ekki bara góðar í það?\nKær kveðja,\nBlomster."
        },
        {
            "user": "Mal3",
            "user_id": "5739",
            "date": "2002-07-27 03:30:28",
            "id": "612427",
            "reply_to_id": "612426",
            "text": "Hafa flestar konur eitthvað á móti klámi? Enginn sem neyðir þær til að skoða það…\nallavega er mín spurning: vilja konur ekki bara að það sé komið fram við þær eins og menn? (eða fólk)\nAð undanteknum tilfellum þar sem rómantík kemur við sögu, ég er ekki enn búinn að fatta þann part en ég held samt að þannig framkoma myndi duga skammt :)"
        },
        {
            "user": "PrettyBoy",
            "user_id": "7268",
            "date": "2002-07-28 05:07:19",
            "id": "612428",
            "reply_to_id": "612427",
            "text": "Kemur þessu ekkert við, þú ert nýlega orðin módel hjá Hagkaup eða eitthvað, las eitthvað um það.\nSá þarna haft eftir þér “skil ekki hvað fólk heldur alltaf að við módelin séum heimsk bara útaf við erum svo falleg”\neða eitthvað sem var á sömu leið…..\nVildi bara tjá mig um að þú ert annað hvort mad húmoristi og þá fíla ég þig í tætlur eða þá að þú ert bara gölluð vara og ættir að fara aftur í pakkan ;)"
        },
        {
            "user": "gmaria",
            "user_id": "6128",
            "date": "2002-07-24 23:56:31",
            "id": "612429",
            "reply_to_id": "612399",
            "text": "Betarokk.\nGóð hugleiðing !\nStundum finnst mér að hluta kvenna virðist nægja að skilgreina sig sjálfar sem “ femínista ” og þar með þurfi þær ekki að gera neitt annað en\nbara “ vera það ” .\nAntipat kvenna á kvenímyndinni einkum hjá skilgreindum femínistum ( sumum ) er oft stórhlægilegt, satt best að segja, líkt og kvenmenn vilji afneita sjálfum sér en svo síðar væla yfir því að ekki sé nógu mikið gert fyrir þær hinar sömu af körlunum en að virðist eiga þeir hinir sömu að koma hlaupandi með “ gæðin ” á silfurfati til kvennanna.\nHugmyndaaugði og frumkvæði er þvi miður af mjög svo skornum skammti, hvað kven “ réttindi ” eða réttindabaráttu aðra margs konar varðar og hér stórvantar konur með bein í nefinu til þess að semja um kaup og kjör á almennum vinnumarkaði.\nkveðja.\ngmaria."
        },
        {
            "user": "Crucio",
            "user_id": "22271",
            "date": "2002-07-29 20:16:56",
            "id": "612430",
            "reply_to_id": "612399",
            "text": "er þá betra að vera karlmaður?"
        },
        {
            "user": "egga",
            "user_id": "23249",
            "date": "2002-07-30 15:08:04",
            "id": "612431",
            "reply_to_id": "612399",
            "text": "Verð nú bara að segja að mér finnst þessi jafnréttis- eða kvenréttindaumræða eða hvað sem við viljum kalla þetta vera orðin dálítið þreytt. Hún snýst allt of mikið um hluti sem skipta engu fjandans máli eins og það hvort stelpur raki sig eða ekki eða fari í sílikonaðgerð eða ekki. Mér persónulega gæti ekki verið meira sama hvort aðrar stelpur raki sig að neðan eða ekki. Finnst bara öll þessi umræða vera komin út í hött. Finnst t.d. launamismunun karla og kvenna sem beta talaði um skipta miklu meira máli heldur en einhver hvelvítis rakstur. Eða hversu illa er farið með konur í Mið-Austurlöndum. Skipta þessir hlutir ekki meira máli?"
        }
    ]
}
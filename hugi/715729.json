{
    "forum_title": "Hestar",
    "user": "bodvarg",
    "user_id": "70678",
    "date": "2010-11-26 12:43:23",
    "title": "Hugur frá Ketilsstöðum",
    "text": "Hugur frá Ketilsstöðum er 5 vetra  sótrauðblesóttur,sokkóttur og glaseygður. Hann er sonur Ör frá Ketilsstöðum, en hún slasaðist illa á fæti sem tryppi og var ekki hægt að temja hana sökum þess. Ör er undan Kjarval frá Sauðárkróki sem er með heiðursverðlaun fyrir afkvæmi og Framkvæmd frá Ketilsstöðum, en sammæðra henni eru  Djörfung, Minning  og Flugnir.\nDjörfung frá Ketilsstöðum var  fjögurra vetra  á síðasta  landsmóti og var með 8,23 í aðaleinkunn. 8,68 fyrir hæfileika, m.a 9,5 fyrir skeið og vilja. Minning var  í  fimm vetra flokki á sama   móti og er líka með  9,5  fyrir skeið og 8,18 í aðaleinkunn. Flugnir fékk 9,0 fyrir skeið í fyrra fjögurra  vetra  gamall og 8,11 í aðaleinkunn.\nFramkvæmd er undan Hrafni frá Holtsmúla og Hugmynd frá Ketilsstöðum, hún stóð efst í flokki fjögurra vetra hryssna á FM 1995. Hugmynd var efst 5.vetra hryssna FM 1984 með 8,17 og skrítið fékk  ekki nema 8,5 fyrir skeið, hún fékk heiðursverðlaun fyrir afkvæmi  á LM 2000. Margir þeirra sem muna eftir henni síðan á LM´90 þegar Bergur keppti á henni í A flokki í úrslitunum geta ekki gleymt hvernig hún tók á því, hún hreinlega flaug áfram, þar voru ekki neinir 8,5 sprettir á ferð. Bróðir Framkvæmdar, Hjörvar frá Ketilsstöðum fékk 10 fyrir skeið og 8,81 fyrir hæfileika , sjö vetra gamall. Systir Framkvæmdar er Vænting frá Ketilsstöðum sem er með 1 verðlaun og er m.a móðir Natans frá  Ketilsstöðum.\nFaðir Hugs er Hróður frá Refsstöðum sem er með heiðursverðlauna fyrir afkvæmi og móðir hans er Rán frá Refsstöðum, sem er undan Náttfara frá Ytra Dalsgerði. Faðir Hróðs er Léttir frá Stóra Ási, sem er undan gæðingshryssunni Hörpu Gáskadóttur frá Hofsstöðum sem er með 1 v. og er  ættmóðir margra  háttdæmdra hrossa. Faðir Léttis  er  Kolfinnur  frá Kjarnholtum, einn rýmsti hestur allra tíma., sem var efstur i 6 vetra flokki á LM´90 og með heiðursverðlaun fyrir afkvæmi.\nHugur er sterklega vaxinn, og hlutfallaréttur hestur sem ber mikinn svip af  föður sínum. Hann er jafnvígur alhliðahestur, með mikinn og þjálan vilja.\nSköpulag: 7,0  8,0  8,5  8,0  8,0  7,0  8,5  8,0   7,96.  Aðaleinkunn. 8,29.\nHæfileika: 8,5  8,0  8,5  8,5  9,0  8,5  8,5  8,0  8,0   8,51\n123 stig i kynbótamat\nhttp://hestafrettir.is/Frettir/9514/",
    "url": "https://www.hugi.is/hestar/pistlar/715729/hugur-fra-ketilsstodum/",
    "url_id": "715729",
    "id": "7276943",
    "replies": []
}
{
    "forum_title": "Stjórnmál",
    "user": "ned",
    "user_id": "22396",
    "date": "2003-09-23 18:27:54",
    "title": "Hér er smá grein um Che Guevara",
    "text": "Hér er sma ritun sem eg gerði um Che í leiðindakasti sem eg fékk…\nChe Guevara, eða Ernesto „Che” Guevara de la Serna, fæddist 14. júní 1928 í bænum Rosario í Argentínu. Árið 1953 útskrifaðist hann í læknisfræði við Háskólann í Buenos Aires. Hann var sannfærður um að bylting væri eina leiðin til að bæta þann félagslega ójöfnuð sem hann taldi ríkja í Suður-Ameríku.\nAð námi loknu fór Che til Guatemala. Þá var hann orðinn mikill marxisti en var mjög fátækur. Hann bjó með konu sem hét Hilda Gadea en það var hún sem kynnti hann fyrir Nico Lopez sem var einn af herforingum Fidel Kastrós sem síðar leiddi byltinguna á Kúbu.\nHann fór til Mexíkó með Hildu og Nico og kynntist þar Fidel Kastró sem var þar í útlegð ásamt skæruliðum sínum. Che Guevara gekk til liðs við Kastró og gekk í gegnum þjálfun í skæruliðahernaði. Þegar Kastro hóf byltingu gegn Fulgencio Batista einræðisherra á Kúbu tók Che Guevara þátt í henni, fyrst sem læknir en svo sem herforingi. Þegar Kastró komst til valda var Guevara gerður að iðnaðar og landbúnaðaráðherra og síðan að seðlabankastjóra.\nChe Guevara skrifaði mikið um kommúníska byltingu og á meðal frægustu ritverka hans má nefna El socialismo y el hombre en Cuba eða “Maðurinn og sósíalisminn á Kúbu” sem kom út árið 1965 og handbókin La guerre de guerillas eða “Stríðsrekstur skæruliða” sem kom út árið 1960.\nÁrið 1966 birtist hann svo í Bólivíu til að stofna her skæruliða, en bólivíski herinn náði honum og skaut hann árið 1967.\nLíkamsleifar hans fundust árið 1997 í Bólivíu og voru fluttar til Kúbu, þar sem þeim var komið fyrir í grafhýsi með minnismerki í borginni Santa Clara.",
    "url": "https://www.hugi.is/stjornmal/greinar/167882/her-er-sma-grein-um-che-guevara/",
    "url_id": "167882",
    "id": "1281877",
    "replies": [
        {
            "user": "leXXX",
            "user_id": "25532",
            "date": "2003-09-23 19:05:20",
            "id": "1281878",
            "reply_to_id": "1281877",
            "text": "Þetta er ágætis  grein, hún hefði nú mátt vera aðeins nákvæmari.  Vissi þetta reyndar allt…en fín vinna :)"
        },
        {
            "user": "ned",
            "user_id": "22396",
            "date": "2003-09-23 19:07:49",
            "id": "1281879",
            "reply_to_id": "1281878",
            "text": "Takk ég lagði meira segja á mig að leiðrétta villur\nsumstaðar ;Þ"
        },
        {
            "user": null,
            "user_id": null,
            "date": "2003-09-23 19:43:35",
            "id": "1281880",
            "reply_to_id": "1281877",
            "text": "Góð grein, má bæta við að Kastró studdi hann og skæruliðana með vopnum.\nSamt bara smáatriði;)"
        },
        {
            "user": "zimmiz",
            "user_id": "23167",
            "date": "2003-09-23 19:49:24",
            "id": "1281881",
            "reply_to_id": "1281877",
            "text": "Ég sem hélt að Che Guvera væri leikari í Hollywood.\ndjók :)"
        },
        {
            "user": "ned",
            "user_id": "22396",
            "date": "2003-09-23 19:52:00",
            "id": "1281882",
            "reply_to_id": "1281881",
            "text": "Hann átti í útístöðum við umboðsmannin sinn og ferillinn var á enda  eftir 12 daga\nhann átti ða leika í mynd um byltinguna i cubu og þannig fekk hann hugdettuna á byltingunni"
        },
        {
            "user": "Apocalisp",
            "user_id": "3477",
            "date": "2003-09-23 20:00:23",
            "id": "1281883",
            "reply_to_id": "1281882",
            "text": "Var það ekki Pancho Villa? Kannski fékk Ernesto hugmyndina þaðan."
        },
        {
            "user": null,
            "user_id": null,
            "date": "2003-09-23 20:21:22",
            "id": "1281884",
            "reply_to_id": "1281877",
            "text": "Það er ekki fallegt að stela greinum og paste-a þær beint hingað inn og segja að þetta sé þitt eigið ritverk.\nHeldur getur maður til um heimildir."
        },
        {
            "user": "hanxer",
            "user_id": "13810",
            "date": "2003-09-23 20:40:04",
            "id": "1281885",
            "reply_to_id": "1281877",
            "text": "Fín grein rn hérna\nhandbókin La guerre de guerillas eða “Stríðsrekstur skæruliða” sem kom út árið 1960.\nEr þetta ekki soldið bannað í dag eða?"
        },
        {
            "user": "VladTepes",
            "user_id": "38283",
            "date": "2003-09-23 20:42:19",
            "id": "1281886",
            "reply_to_id": "1281877",
            "text": "Guevara er aumingi, Castro er maðurinn sem frelsaði Kúbu frá Batista. Guevara kom seinna til sögunar og hjálpaði Castro lítilega.\nSvo fékk Che eitthvað maníukast og vildi frelsa (koma á kommúnista) viðsvegar í suður-ameríku (m.a. bólívíu þar sem hann var drepinn. Castro leist ekkert á það og vildi frekar slappa af á Kúbu og láta gott heita.\nSvo fór Guevara og lét drepa sig að tilgangslausu í Bóluvíu og Castro lenti höggi milli vestur og austur í kalda stríðinu (sbr. kúbudeiluna.)\nOg svo er fólk með mynd af guevara á bolum en ekki castro sem er tvímannalaust miklu merkari maður og mikilvægari leiðtogi og frelsihetja.\nChe guevara er sorglegt tilfelli um vestrænt 21. aldar sell out"
        },
        {
            "user": "VladTepes",
            "user_id": "38283",
            "date": "2003-09-23 21:26:56",
            "id": "1281887",
            "reply_to_id": "1281886",
            "text": "Hvað ertu að meina að hann sé sell out. Kauptu þér orðabók og kynntu þér hugtakið."
        },
        {
            "user": "Loft",
            "user_id": "9227",
            "date": "2003-09-23 21:48:23",
            "id": "1281888",
            "reply_to_id": "1281887",
            "text": "Fender ég hefði ekki getað orðað þetta betur sjálfur. Og svo labbar maður niður laugarveginn sér alla þessa helv…. nýbylgjuhippa í bol með mynd af che.\nche var aumingi."
        },
        {
            "user": "Mal3",
            "user_id": "5739",
            "date": "2003-09-23 22:56:10",
            "id": "1281889",
            "reply_to_id": "1281888",
            "text": "Bólivíski herinn skaut líka Butch Cassidy og Sundance Kid og ég sé aldrei boli með þeim…"
        },
        {
            "user": null,
            "user_id": null,
            "date": "2003-09-24 16:45:45",
            "id": "1281890",
            "reply_to_id": "1281887",
            "text": "Hann var ekki sell out, hann var gerður af sell out að hálfu vestræna tískubylgju"
        },
        {
            "user": null,
            "user_id": null,
            "date": "2003-09-23 23:12:07",
            "id": "1281891",
            "reply_to_id": "1281886",
            "text": "Ég veit ekkert hvort Che hafi verið aumingi eða ekki , en það sem ég hef lesið fær mig til að virða gaurinn\nTalandi um nýbylgjuhippa þá myndi ég frekar kalla mann í castro bol nýbylgjuhippa en þann sem er í che bol mann sem er að fylgja tískunni.."
        },
        {
            "user": "ssd",
            "user_id": "40795",
            "date": "2003-09-26 18:49:59",
            "id": "1281892",
            "reply_to_id": "1281886",
            "text": "Fender sagði:\n“Guevara er aumingi, Castro er maðurinn sem frelsaði Kúbu frá Batista”\nHmm..Það er ótrúlegt hvað fólk í fáfræði sinni lætur út úr sér.\nChe Guevara var sannur hugsjónamaður, hann lét ekki valdagræðgi stjórna sér eða gjörðum sínum. Hann lét hugsjónirnar gera það.\nHann steypti ekki Batista af stóli til þess að komast undir völd eða peninga, heldur hann gerði það til þess að frelsa kúgaða þjóð undan ánauð harðstjóra, og valdaníðings.\nÞú segir að hann hafi hjálpað honum lítillega eftir byltinguna..HVAÐ ÁTTU VIÐ!\nÞeir tveir voru höfuðpaurar skæruliðanna sem að steyptu stjórn Batista af stóli. Che átti ekkert minni þátt í því heldur en Kastró.\n“Svo fór Guevara og lét drepa sig að tilgangslausu í Bóluvíu og Castro ”\nHann var myrtur fyrir hugsjónir sínar.\nHann dó fyrir Bólivíu og í raun alla suður ameríku.\nHann dó fyrir baráttuna gegn Kúgun, og Harðstjórn.\nEr það tilgangslaust?\n“Og svo er fólk með mynd af guevara á bolum en ekki castro sem er tvímannalaust miklu merkari maður og mikilvægari leiðtogi og frelsihetja.”\nÞú veist bara nákvæmlega ekki neitt um það!\nHvað gerir Kastró að merkari manni Fender?\nEr það vegna þess að það er ekki vinsælt að hafa hann sem mynd á bolum?"
        },
        {
            "user": "ssd",
            "user_id": "40795",
            "date": "2003-09-26 21:16:58",
            "id": "1281893",
            "reply_to_id": "1281892",
            "text": "skratt2,\n&#8222;[Ché Guevara] dó fyrir baráttuna gegn Kúgun, og Harðstjórn.&#8220;\nÞú verður að gera þér grein fyrir því að hann studdi dráp á stuðningsmönnum Batista, eftir að hann (Guevara) komst í ríkisstjórn. Hann skaut þá kannski ekki sjálfur, en með sýndarréttarhöldum voru þeir dauðadæmdir og þar með drepnir &#8222;löglega&#8220;. Guevara studdi líka þjóðnýtinga-ferlið mikla sem hefur ekki reynst Kúbverjum neitt sérlega vel, nema þá kannski í menntamálum. Hann virtist líka standa á sama hverja fólkið í landinu vildi í stjórn; kauði var á móti lýðræðislegum kosningum.\nSvo fer hann bara til Bólívu til þess að hefja þar byltingu sem myndi að lokum enda með sigri kommúnista um allan heim o.fl. Þvílík langtíma markmið sem karlinn hafði! En þau voru svo sannarlega ekki raunhæf.\nEn maðurinn má eiga það að hann gerði sér grein fyrir stóru vandamáli sem blasti fyrir þeim: Sovétríkin. Hann vissi að Kúba var orðin of háð Sovét og eitthvað yrði að gera.\nChé Guevara er samt lang frá því að einhver sérstakur baráttumaður gegn kúgun og harðsstjórn - a.m.k. án þess að vera fyrsta flokks hræsnari í leiðinni."
        },
        {
            "user": null,
            "user_id": null,
            "date": "2003-09-26 22:18:26",
            "id": "1281894",
            "reply_to_id": "1281893",
            "text": "ssd:\njá ég veit enn að mínu mati gerði þetta þeim ekkert svakalega mikið, því eins og þú segir þá keyptu sovétríkjin sykur á dýru verði af þeim af einhverjum ástæðum….\nwonder why……\n( til að geta átt möguleika á að blamma bandaríkjin enn meira með núkum, svo hefðu þeir víst unnið kaldastríðið  =D)"
        },
        {
            "user": "Mal3",
            "user_id": "5739",
            "date": "2003-09-27 18:35:48",
            "id": "1281895",
            "reply_to_id": "1281893",
            "text": "“Þú verður að gera þér grein fyrir því að hann studdi dráp á stuðningsmönnum Batista, eftir að hann (Guevara) komst í ríkisstjórn. Hann skaut þá kannski ekki sjálfur, en með sýndarréttarhöldum voru þeir dauðadæmdir og þar með drepnir „löglega“.”\nÞað vill svo til að þetta er bull!\nKúbverska ríkisstjórnin sleppti yfirleitt Stríðsföngum og pólitískum andstæðingum sínum í staðinn fyrir Barnamat eða hnappa eða eitthvað slíkt..Þeim fannst það vera meira niðurlægjandi fyrir óvininn.\nEinnig Drápu þeir aldrei hermenn sem að þeir tóku fasta í byltingunni sjálfri. Í stað þess að drepa þá, þá hjúkruðu þeir þeim.\nÞótt að þú sért ósammála honum. Þá breytir það ekki því að hann var að berjast fyrir hugsjónum sínum.\nHonum fannst vera rétt það sem að hann gerði, og hann barðist fyrir því."
        },
        {
            "user": "Mal3",
            "user_id": "5739",
            "date": "2003-09-27 20:24:31",
            "id": "1281896",
            "reply_to_id": "1281895",
            "text": "“Þótt að þú sért ósammála honum. Þá breytir það ekki því að hann var að berjast fyrir hugsjónum sínum.\nHonum fannst vera rétt það sem að hann gerði, og hann barðist fyrir því.”\nSem á alveg frábærlega við annan hugsjónamann: Adolf Hitler."
        },
        {
            "user": "ssd",
            "user_id": "40795",
            "date": "2003-09-27 23:09:31",
            "id": "1281897",
            "reply_to_id": "1281895",
            "text": "skratt,\nÉg sagði &#8222;EFTIR að hann (Guevara) komst í ríkisstjórn.&#8220; Það er staðreynd að Kastró og Guevara (í hinni ólýðræðislegu ríkisstjórn létu fangelsa fullt af fólki sem hafði annaðhvort stutt Batista eða var aðeins á móti nýju byltingarstjórninni. Það er líka staðreynd að fullt af fólki var tekið af lífi. En hins vegar er það líka staðreynd að þeir slepptu mörgum stríðsföngum eða fengu þá til liðs við sig.\n&#8222;[Ché] fannst vera rétt það sem að hann gerði, og hann barðist fyrir því.&#8220;\nJá, ég er sammála þér; þess vegna er ég á móti stríðinu í Írak. Saddam var bara að berjast fyrir sínum hugsjónum. Hitler fannst hann ábyggilega vera að gera rétt. Maó, Bush, Stalín, Turkmenbashi, Pinochet og Mugabe. Allir þessir menn börðust fyrir sínum &#8222;hugsjónum&#8220;, og sumir berjast enn."
        },
        {
            "user": "Mal3",
            "user_id": "5739",
            "date": "2003-09-28 11:33:09",
            "id": "1281898",
            "reply_to_id": "1281897",
            "text": "Reyndar er eina hugsjón Mugabe í dag eftirlaunasjóður og friðhelgi."
        },
        {
            "user": "yourTeddyBear",
            "user_id": "29600",
            "date": "2003-09-29 15:20:36",
            "id": "1281899",
            "reply_to_id": "1281886",
            "text": "góður fender ég er sammála þér che er “wimp”"
        },
        {
            "user": "spaceghost",
            "user_id": "31455",
            "date": "2003-10-04 17:01:07",
            "id": "1281900",
            "reply_to_id": "1281886",
            "text": "Af hverju þykir svona kúl að segja að allt sé sell out nú til dags?"
        },
        {
            "user": "Dixie",
            "user_id": "23502",
            "date": "2003-10-07 12:35:52",
            "id": "1281901",
            "reply_to_id": "1281900",
            "text": "Che Guevara gerði læknisfræðilegar tilraunir á fólki.  Hann drap marga og gerði það í skjóli byltingar."
        },
        {
            "user": "Fuckface",
            "user_id": "48460",
            "date": "2005-09-24 00:24:43",
            "id": "2514349",
            "reply_to_id": "1281886",
            "text": "Castro vildi ekki stjórna með honum"
        },
        {
            "user": "strympa",
            "user_id": "27345",
            "date": "2003-09-24 01:36:23",
            "id": "1281902",
            "reply_to_id": "1281877",
            "text": "Þó að Castro sé merkur maður þýðir það ekki að Che Guevara geti ekki verið það líka.. Ég virði þá báða fyrir að hafa barist fyrir sínum hugsjónum en er svo sem ekki sammála öllu sem Castro hefur gert, þó svo að hann sé án efa sú manneskja sem mig langar mest til að lenda á spjalli við í þessum heimi.."
        },
        {
            "user": "ssd",
            "user_id": "40795",
            "date": "2003-09-24 14:27:20",
            "id": "1281903",
            "reply_to_id": "1281877",
            "text": "Che Guevara var læknir, drap mörg hundruð manns og horfði á það sjálfur. Einhver mesti morðingi sem uppi hefur verið."
        },
        {
            "user": "ssd",
            "user_id": "40795",
            "date": "2003-09-24 14:41:29",
            "id": "1281904",
            "reply_to_id": "1281903",
            "text": "&#8222;Einhver mesti morðingi sem uppi hefur verið.&#8220;\nNei."
        },
        {
            "user": "ssd",
            "user_id": "40795",
            "date": "2003-09-24 19:57:35",
            "id": "1281905",
            "reply_to_id": "1281877",
            "text": "Kastró er frábær maður. Núna eru haldnar lýðræðislegar kosningar á Kúbu, með aðeins einum flokki í framboði og allir á listanum ná kjöri. En það skiptir engu máli vegna þess að Kommúnistaflokkur Kúbu þjónar hagsmunum allra eyjaskeggja. Ótal margir andstæðingar Kastrós hafa verið fangelsaðir eða drepnir, en eins og allir vita unnu þeir fyrir bandarísk stjórnvöld og ætluðu að steypa Kastró af stóli. Sókn er besta vörnin, ekki satt? Bannað er að stofna fyrirtæki á Kúbu nema með sérstöku leyfi stjórnvalda, en slík leyfi eru sjaldan veitt Kúbverjum, því þeir sem vilja gera það eru aðeins og hugsa um eigin hag og er alveg skítsama og heildina. Þess vegna á að banna einkarekstur. Ritskoðun er daglegt brauð, en þannig finna stjórnvöld einmitt hugsanlega and-byltingarsinnaða einstaklega með and-byltingarsinnaðar skoðanir sem vilja steypa Kastró af stóli. Efnahagskerfi Kúbu er í molum en ferðaiðnaðurinn nær rétt svo að bjarga eyjunni. En af hverju er það í molum? Út af viðskiptabanninu auðvitað. Viðskiptabannið á sök og öllu því sem fer úrskeiðis á Kúbu, sem er alveg rökrétt; vondu kapítalistarnir í norðri ráðast á önnur ríki langt í burtu og vilja öllum illt…\nNei nei. Kastró hefur gert góða hluti.\nEn allavega. Fyrir nokkrum árum las ég bókina &#8222;Byltingin á Kúbu&#8220; eftir Magnús (Kristjánsson, held ég) sem kom út á 7. áratugnum. Magnús þessi hafði farið til Kúbu skömmu eftir byltinguna og skrifaði um það sem hann upplifði. Fyrst fannst mér þessi bók algjör snilld og sá hve góðir og réttlátir Kastró og félagar voru eftir sigurinn. En síðan þá hef ég lesið aðrar bækur og greinar á netinu um byltinguna og stöðuna eins og hún er í dag, og núna virðist bók Magnúsar vera ekkert nema áróður - sem virkaði á mig."
        },
        {
            "user": "ibbets",
            "user_id": "10684",
            "date": "2003-09-26 10:39:18",
            "id": "1281906",
            "reply_to_id": "1281905",
            "text": "Ég er nú ansi ósammála þessu með einkareksturinn hjá þér.\nMöguleikinn fyrir að eignast peninga og koma sér áfram í lífinu er það sem veldur því að hlutir þróast og verða “betri” (umdeilanlegt hvort sé betra).\nEf þú rekur fyrirtæki sem þú veist að sama hvað þú gerir þá er það undir stjórnvöldum komið að fyrirtækið stækki, hvers vegna þá að leggja metnað í það?\nMetnaður er það sem kemur í veg fyrir að allt leggjist niður og fer í rúst.\nDæmi:\nMaður sem ég þekki fór til Kúbu ekki sem túristi.\nHann fór á staði þar sem túristar fá ekki að sjá, og hann átti bara ekki til aukatekið orð.\nGötusópari, gamall maður, með götótta skóflu og ónýtann kúst rölti um strætin og “sópaði” göturnar og “mokaði” svo ruslinu í haaaaandónýtar hjólbörur sem hann hafði fengið sem vinnuáhöld.\nAfraksturinn? Skítugar götur.\nEf verkið yrði boðið út, þá myndi koma flokkur af götusópurum með fínar skóflur, kústa og hjólbörur til að koma þessu upp.\nAfraksturinn? Hreinar götur.\nOk, hvaðan eiga peningarnir að koma til að borga þessu pro götusópurum?\nJú frá fyrirtækjum sem eru í einkarekstri og með metnað til að stækka og flytja út vörur og fá meiri peninga inn í landið.\nMeiri peningar, hærri laun, hreinni götur.\nSæi fólk í anda ef götusóparar væru eins hér og þarna úti.\nNiður með kommúnisma!!  (og vinstri græna með)"
        },
        {
            "user": "erikolaf",
            "user_id": "13555",
            "date": "2003-09-26 12:22:00",
            "id": "1281907",
            "reply_to_id": "1281906",
            "text": "Það er alltaf til einhver sem heldur að þetta sé svona einfalt. Einkaðilarnir eru þeir einu sem geta gert hlutina rétt. Ef það væri svo einfalt karlinn minn."
        },
        {
            "user": "ssd",
            "user_id": "40795",
            "date": "2003-09-26 14:48:56",
            "id": "1281908",
            "reply_to_id": "1281906",
            "text": "ibbets,\nÉg er nú ansi ósammála öllu því sem stóð í fyrstu efnisgrein svars míns, enda var þessi réttlæting á kommúnisma Kastrós kaldhæðni."
        },
        {
            "user": "ibbets",
            "user_id": "10684",
            "date": "2003-09-26 18:35:08",
            "id": "1281909",
            "reply_to_id": "1281908",
            "text": "Ég biðst forláts, ég var ekki viss…:)"
        },
        {
            "user": "bestaskinn",
            "user_id": "41918",
            "date": "2003-09-25 22:37:54",
            "id": "1281910",
            "reply_to_id": "1281877",
            "text": "Ég verð nú að segja fyrir mitt leyti að þessi Che Guevara “tískubylgja” sem er í gangi hérna er hreinasta móðgun við hann sjálfan og ekki í anda þess sem hann var.\nMér býður við því að sjá fólk sem að hefur ekki hugmynd um hver hann var, heldur jafnvel að þetta sé einhver rokkstjarna, í fötum með mynd af honum."
        },
        {
            "user": "ssd",
            "user_id": "40795",
            "date": "2003-09-25 23:27:10",
            "id": "1281911",
            "reply_to_id": "1281910",
            "text": "ssd:\nviðskipta bannað gerði eitthvað enn á alls ekki alla sök.. heldur má hana rekja beint til kastrós með vþí að skipa bændum að rækta ranga hluti í röngum jarðvegi og svo framvegis……."
        },
        {
            "user": "ssd",
            "user_id": "40795",
            "date": "2003-09-26 15:00:39",
            "id": "1281912",
            "reply_to_id": "1281911",
            "text": "Brysiva,\nJá það er rétt hjá þér að viðskiptabannið gerði lífið hjá mörgum Kúbverjum leitt. Stærsta vandamálið var bara að þegar að viðskiptabannið var sett misstu Kúbverjar sinn helsta kaupanda, Bandaríkin. Bjargvættirnir í austri voru hins vegar æstir í að kaupa sykur o.fl. frá Kúbu á hærra verði en heimsmarkaðsverð, og því tilboði gat Kastró-stjórnin varla hafnað miðað við aðstæður.\nMiðstýringin sem Kastró var að koma á fót reyndist heldur ekki virka neitt rosalega vel. Þeir einbeittu sér bara að einu stóru vandamáli í einu og á meðan söfnuðust fleiri í &#8222;óleysta pokann&#8220;. Þannig að já, landbúnaðaráætlarnir Kastrós voru að mörgu leyti misheppnaðar."
        },
        {
            "user": "Mal3",
            "user_id": "5739",
            "date": "2003-09-26 20:00:37",
            "id": "1281913",
            "reply_to_id": "1281912",
            "text": "Ég held að fólk eigi ekki að mikla viðskiptabannið við USA um of. USA er jú stór og ríkur markaður, en samt eingöngu um 250 milljón manna, eftir því hvenær ber niður í sögunni.\nKanada og Evrópa gátu verslað við Kúbu sem er ekki svo stórt land.\nÞess fyrir utan efast ég um að Kúbu hefði vegnað vel gegn niðurgreiddum landbúnaðarvörum í USA sem setur enn stærra spurningarmerki við áhrif bannsins."
        },
        {
            "user": "Tif",
            "user_id": "35428",
            "date": "2003-10-01 15:43:18",
            "id": "1281914",
            "reply_to_id": "1281913",
            "text": "mal3\n“kanada og evrópa gátuverslað við Kúbu…”\nViðskiptabann BNA gekk meðal annars út á það að loka á öll fyrirtæki sem ætluðu að versla við Kúbu. V-Evrópa og Kanada var í NATO með BNA og vildi náttúrulega ekki gera gegn vilja bandamanna sinna. Ísland hafði lengi velk selt fisk þangað en hætti eftir að viðskiptabannaið kom á að beðni BNA.\nViðskiptabannið gekk hreint og beint út á það að loka öllu fyrir Kúbu. Castro neyddist því til að halla sér að óvinum BNA, Sovét.\nSamningur Kúbu og Sovét hljóðaði svo: Við kaupum allan þann sykur sem þið framleiðið. Og auðvitað var þá allt kapp lagt á sykurframleiðslu.\nChe var merkur maður og ein af ástæðunum að hann fór til Bólívíu var hugsjón og hann hafði gagnrýnt sóvetríkin svo þau skipuðu Castró að láta Che að minnsta kosti fara úr ríkisstjórninni."
        },
        {
            "user": "Mal3",
            "user_id": "5739",
            "date": "2003-10-01 18:48:25",
            "id": "1281915",
            "reply_to_id": "1281914",
            "text": "Ég stóð í þeirri meiningu að þó nokkuð væri síðan að aðrar vestrænar þjóðir en USA hefðu tekið upp viðskipti aftur við Kúbu.\nÞó ég verði kallaður smámunasamur langar mig til að benda á að rangt er haft eftir mér í svari þínu. Þessar stafsetningarvillur eru ekki í upprunalegu svari mínu. Það er best að nota copy og paste aðferðina við að búa til beinar tilvitnanir."
        },
        {
            "user": "Abesynth",
            "user_id": "13646",
            "date": "2003-09-27 02:27:26",
            "id": "1281916",
            "reply_to_id": "1281877",
            "text": "Það má alltaf hafa gaman af svona liði sem trúir því í alvörunni að það sé eitthvað til sem heitir “lýðræðisleg bylting”, byltingar eru alltaf ofbeldisfullar og leiða ávallt til þess að saklaust fólk lendir í miskunarlausum tannhjólum “-ismanna”. Kúba er engin undantekning, kúgun og ofbeldi er einkenni stjórnarfarsins þar allt frá fyrsta degi til nútímans."
        },
        {
            "user": "zorglubb",
            "user_id": "347",
            "date": "2003-09-29 09:37:38",
            "id": "1281917",
            "reply_to_id": "1281877",
            "text": "Hmm, hafðirðu ekki meiri tíma eða nenntirðu ekki að skrifa meira? Þetta er varla efni í formála greinar."
        }
    ]
}
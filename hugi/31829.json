{
    "forum_title": "Bækur",
    "user": "girlygirl",
    "user_id": "9160",
    "date": "2001-06-20 03:42:30",
    "title": "Internetbækur, framtíðin?",
    "text": "Eru svokallaðar \"Internetbækur framtíðin? Geta þær einhverntíman tekið yfir gömlu góðu blöðin?\nÉg mundi til dæmis aldrei nenna að lesa bók af tölvu, allavegna ekki eins og þær eru í dag. En það mundi hjálpa umhverfinu mikið, þyrfti ekki að höggva öll þessi tré til að gefa þetta út.\nAnnar kostur er sá að það mundi kosta þann sem kaupir þær miklu minni peninga, þar sem ekki þarf prentvélar og blöð, meðtalið vinnu fullt af manns.\nEn hvert fer þá allur glamúrinn af bókunum, ef þetta fer bara í tölvurnar eins og svo margt annað.\nÉg segi fyrir sjálfa mig að ég vil halda þeim eins og þær eru.",
    "url": "https://www.hugi.is/baekur/greinar/31829/internetbaekur-framtidin/",
    "url_id": "31829",
    "id": "213027",
    "replies": [
        {
            "user": "kjwise",
            "user_id": "993",
            "date": "2001-06-20 14:04:44",
            "id": "213028",
            "reply_to_id": "213027",
            "text": "Þegar að það verða kominir þægilegir lesskjár sem hægt er að bögla saman, liggja með upp í rúmi, letur sem er myndað með því að umpóla bleki, þá fyrst verður kominn markaður og rétt virkni fyrir “internetbækur”.\nÉg veit að það er verið að þróa þessa skjátækni þar sem blek er látið endurraða sér, þannig að það verður ekkert nema gott mál að geta farið að lesa 1000+ bls bækur upp í rúmi í góðum fíling, að ég tala nú ekki um huga.is ;)"
        },
        {
            "user": "buzted",
            "user_id": "11093",
            "date": "2001-06-20 15:40:14",
            "id": "213029",
            "reply_to_id": "213027",
            "text": "Ég sé ekki að gömlu góðu bækurnar hverfi í bráð. Hver vill ekki liggja uppi í sófa með góða bók? Svo er líka staðreynd að það er erfiðara að lesa af skjá en af blaði, ég man ekki hve miklu munar en það er slatti. Ég held ég haldi mig við “hefðbundnar” bækur í bili :)"
        },
        {
            "user": "hvurslags",
            "user_id": "7875",
            "date": "2001-06-20 16:03:35",
            "id": "213030",
            "reply_to_id": "213029",
            "text": "Sú hugmynd að allir eigi eftir að lesa af tölvuskjá er fáránleg. Auðvitað vilja menn ekki missa fílinginn við að halda á bókinni,finna skrjáfið við að fletta blaðsíðunum og svoleiðis.\nÞetta verur vonandi hægt með nýju umröðunarbleksbókunum(reyndar verða stafirnir myndaðir með að agnarsmáir reitir verða með anaðhvort kveikt eða slökkt á sér)að það heyrist skrjáf þegar maður flettir síðunni,einnig ætti að vera lítill poki ofan á bókinni sem dælir úr sér ryki þegar hreyft verður við bókinni eftir langa bið í bókaskápnum  ;)"
        },
        {
            "user": "birgir",
            "user_id": "17788",
            "date": "2001-06-20 19:14:20",
            "id": "213031",
            "reply_to_id": "213030",
            "text": "vertu nú með opin huga. Þessar svokölluðu internetbækur eiga eftir að taka við af venjulegum bókum. Því miður. :)\nAðal rökin við að fara yfir í þessar internetbækur er það að það sparar allverulega mikin pappír. Höfðar mikið til allra sem hugsa um umhverfi sitt.\nEf einhver kynslóð er alin upp við það að þurfa ekki að fara með 5-10 kg bakpoka í skólan heldur eingöngu ein lítinn skjá og penna til að skrifa á það þá eiga þau auðvelt með að yfirgefa þennan forna menningararf mannsins.\nEr það nokkuð vit í því að halda áfram að prenta bækur í jafn stórum stíl og gert hefur verið í gegnum aldirnar á kostnað umhverfisins í kringum okkur?\nVið sjáum hvað framtíðin ber í skauti sér."
        },
        {
            "user": "Rafa",
            "user_id": "10063",
            "date": "2001-06-25 21:03:39",
            "id": "213032",
            "reply_to_id": "213030",
            "text": "rykið er algert möst"
        },
        {
            "user": "Velmagt",
            "user_id": "3210",
            "date": "2001-06-27 20:47:40",
            "id": "213033",
            "reply_to_id": "213032",
            "text": "Internetbækur munu eflaust ryðja sér til rúms einhver tíman en það mun taka langan tíma og gömlu bækurnar munu aldrei hverfa alveg ef svo er mun ég sakna þeirra"
        },
        {
            "user": "Gandalfur",
            "user_id": "1129",
            "date": "2001-06-20 22:51:30",
            "id": "213034",
            "reply_to_id": "213027",
            "text": "Ég sé það fyrir mér að í framtíðinni verði alvöru bækur skraut ríka fólksins. Annars verða örugglega allir með svona rafrænar bækur en ég held að gömlu bækurnar eigi aldrei eftir að hverfa alveg."
        },
        {
            "user": "talbina",
            "user_id": "10811",
            "date": "2001-06-21 16:38:35",
            "id": "213035",
            "reply_to_id": "213027",
            "text": "En málið er það að þegar maður er búin að vera að vinna við tölvu allan daginn og kannski horfa á sjónvarpið líka þá þráir maður tiflausar og hljóðlausar bækur og blöð. Ég held því að það sé langt í að internetbækurnar taki alveg við.\nÞað er líka svo gott að geta haft margar bækur opnar í einu t.d. þegar verið er að vinna að verkefnum, þægilegra en að hafa marga glugga á skjánum!"
        },
        {
            "user": "birgir",
            "user_id": "17788",
            "date": "2001-06-22 08:53:44",
            "id": "213036",
            "reply_to_id": "213035",
            "text": "Ekki vera að binda hugmyndir þínar um Internetbækur við nútíðinna. Tækninn í sambandi við þær er að taka stórstígum framförum. Gallin er bara sá að það er langt þangað til eitthvað af þessum vörum kemst á framleiðslustig. Í MIT media lab má örugglega finna eitthvað sem ber merki um hverskonar framtíð verður í bókum. Rennið bara í gegnum hin ýmsu rannsóknarverkefni þar og sjáið hvort það er ekki eitthvað sem gæti hugsanlega kannski breytt lífi ykkar einhvertíman í framtíðinni.. Það er nokkuð örugglega eitthvað sem höfðar til allra."
        },
        {
            "user": "andrea",
            "user_id": "925",
            "date": "2001-06-24 12:30:11",
            "id": "213037",
            "reply_to_id": "213036",
            "text": "Ég er á þeirri skoðun að í námi og vinnu verði hentugra að nota netbækurnar en það er ekkert sem kemur í staðinn fyrir að lesa góða bók úr pappír :)\nÉg er ein af þeim sem elska gamlar bækur og finna lyktina og áferðina af bók er indisleg tilfinning.\nÉg kem til með að vilja pappír fram yfir netbækur alla mína æfi!"
        },
        {
            "user": "Jarlaxle",
            "user_id": "5181",
            "date": "2001-07-07 20:24:18",
            "id": "213038",
            "reply_to_id": "213027",
            "text": "Horfið bara á Star trek þar sem allar bækur eru lesnar af litlum tölvuskjám eða bara farið í gerveraunveruleika og lesið bara við hliðina á rithöfundinum á meðan hann skrifar bókina."
        },
        {
            "user": "gmc",
            "user_id": "2689",
            "date": "2001-07-08 00:08:44",
            "id": "213039",
            "reply_to_id": "213027",
            "text": "eins og tölvur eru núna, myndi mér finnast óþægilegt að að sitja fyrir framan þær að lesa, mér finnst þægilegast að lesa í þægilegum sófa, eða uppi í rúmi undir sæng."
        }
    ]
}
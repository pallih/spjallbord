{
    "forum_title": "Ljóð",
    "user": "pardus",
    "user_id": "6631",
    "date": "2002-10-16 23:26:13",
    "title": "Brúin milli reynslu og bókar...",
    "text": "Brúin milli reynslu og bókar\neitt kvöld var ég fullur af hugsanafjöld\num fall mitt á æskunnar tilveruprófi\nég sá eftir mörgu sem gert hef ég áður\nog fátt var þar verkið sem fór fram í hófi…\nég hef drukkið og reykt og líkamann skaðað\nen heili minn virkur hann byrjaði að muna\nhvernig líf mitt var áður en ruglið mitt hóf sig\nendinn mig dreymdi en tókst ei að gruna…\nsem barn eitt í byrjunarskóla míns lífs\nbókin var vinur sem dugði mér æ\nen nú veit ég meira um lífið og mig\nmeð bók verður reynsla mín lítil sem ég næ…\nþví settist ég niður þetta breytingakvöld\nþreyttur en glaður ég ritaði ljóð\nhvernig líf mitt skildi verða mér betra og meira\num manninn sem reynsluveg ánægður tróð…\n…\nef vildi ég vita um samband tveggja vina\nværu sálfræðikenningar eflaust mér nægar\nen bókin myndi aldrei kenna mér kærleika\nhvernig tiltal frá vini gerir kvalirnar þægar…\nef vildi ég vita um mjúka snertingu ástar\nværu bækur um rafboð mér líklega nægar\nen með þeim finn ég ekki fiðringinn koma\nné friðinn í mér þegar hjartað slær hægar…\nef vildi ég vita um mér ókunnug lönd\nværu landabréf nægileg uppsláttarrit\nen landslagið lyktin og líðan þar úti\nliggja ekki í bréfum né kortanna lit…\nef vildi ég finna hve náttúran er falleg\nfaldar í bókum eru ótalmargar myndir\nen þrívíða sýn mín á fjallanna fegurð\nfinnast ekki í ritum um ferskleikalindir…\nef vildi ég kynnast fleira fólki í heimi\nfinn ég rit mörg um fjölbreyttar þjóðir\nöll fögru ritin færa mig ekki til þeirra\nfrekar vil ég dvelja við hirðingjahlóðir…\n…\nmargt er hægt að lesa út úr bókanna bleki\nen brúin milli bókar og reynslu er breið\nviljir þú upplifa heiminn og hans speki\nhafðu þig á loft og gakktu lífsins leið…\nDaníel Páll Jónasson 16.10.2002 (klukkan 2:24 til 3:02) - eftir að hafa horft á “Good Will Hunting” og lært ýmislegt af henni ;)",
    "url": "https://www.hugi.is/ljod/greinar/97462/bruin-milli-reynslu-og-bokar/",
    "url_id": "97462",
    "id": "704832",
    "replies": [
        {
            "user": "blixta",
            "user_id": "12499",
            "date": "2002-10-17 10:11:09",
            "id": "704833",
            "reply_to_id": "704832",
            "text": "Umm.Cleve"
        }
    ]
}
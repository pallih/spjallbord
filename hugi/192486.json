{
    "forum_title": "Körfubolti",
    "user": "SirK",
    "user_id": "1764",
    "date": "2004-02-08 13:10:23",
    "title": "Tvöfalt hjá Keflavík",
    "text": "Bikarúrslitaleikirnir voru spilaðir í Laugardagshöll í gær og áttust þar við Keflavík og KR í kvenna og Keflavík og Njarðvík í karlaleiknum. Það var Keflavík sem átti höllina og sigruðu tvöfalt, s.s. bæði í kvenna- og karlaleiknum.\nKvennaleikurinn var æsispennandi og það kom ekki í ljós fyrr en í blálokin hver sigraði. Keflavík vann leikinn eftir að hafa verið 11 stigum undir þegar aðeins 4 mínútur voru eftir. Leikurinn var hnífjafn fyrstu þrjá fjórðungana en KR voru samt mestallan tímann nokkrum stigum yfir. Í 4. leikhluta náði svo KR undirtökunum og virtust ætla að vinna taka þetta en Keflavík réð bara ekkert við kana KR liðsins, Katie Wolfe.\nEn þegar aðeins 4 mínútur voru eftir og KR 11 stigum yfir snerist leikurinn við og Keflavík skoraði 17 á móti 3 stigum hjá KR og unnu með 3 stigum. Erlunar í liði Keflavíkur fóru mikinn og skoruðu 15 seinustu stigin, Erla Þorsteinsdóttir var með 8 á þessum seinustu 4 mínútum en nafna hennar Reynisdóttir var með 7. Í lokin fengu KRingar tvær óíþróttamannslegar villur í röð, á þær Hildi S. og Katie Wolfe og kláruðu þá Keflvíkingar leikinn og unnu með 3 stigum, 69-66.\nEins og áður var sagt tryggðu þær Erla Þ. og Erla R. Keflvíkingum sigurinn en Reynisdóttir átti góðan leik og skoraði samtals 15 stig á aðeins 20 mínútum en hún var allann leikinn í villuvandræðum. Svava Stefánsdóttir kom líka sterk af bekknum og var með 15 stig og 6 stoðsendingar, auk þess sem Anna María Sveinsdóttir var með 14 stig og 15 fráköst. Anna María hefur verið í liði Keflvíkinga í öll þau 11 skipti sem að þær hafa unnið bikarinn.\nHjá KR átti Katie Wolfe stórleik og var með 30 stig en hún skoraði samt ekki neitt seinustu þrjár mínúturnar þegar Keflavík tók leikinn í sínar hendur. Hún stal einnig 5 boltum. Hildur Sigurðardóttir átti einnig góðan leik með 19 stig og 10 fráköst.\nÞetta var ekki eins spennandi í karlaleiknum en Keflvíkingar höfðu allan tímann yfirhöndina í leiknum og unnu leikinn með 19 stiga mun, 93-74.\nKeflavík byrjuðu að krafti með hinn tvítuga Arnar Frey Jónsson í fararbroddi en hann fór á kostum í fyrsta leikhluta og skoraði 9 stig og var með nokkar stoðsendingar. Hjá Njarðvík byrjaði nýji kaninn þeirra að krafti og skoraði fyrstu 8 stigin og síðan tók Brenton við og leiddi Njarðvík. Þeir réðu samt ekki við vel spilandi lið Keflavíkur og staðan eftir fyrsta fjórðung var 31-17.\nNjarðvík bitu aðeins frá sér í öðrum leikhluta og minnkuðu muninn mest í 3 stig að mig minnir en staðan í lok fyrri hálfleiks var 47-40. Friðrik “olnbogi” Stefánsson fór mikinn í 2. leikhluta og var besti leikmaður Njarðvíkur. Derrick Allen var hins vegar besti leikmaður Keflavíkur.\nLítið gekk hjá Njarðvík í þriðja leikhluta. Þeir voru að tapa boltum og skotin geiguðu. Hins vegar var Keflavík að spila mjög vel með þá Arnar Frey, Allen og Bradford í fararbroddi. Keflavík vann leikhlutann 27-20 og staðan var 74-60. Þeir kláruðu svo leikinn í 4. leikhluta, lokastaðan, 93-74. Sanngjarn sigur hjá Keflavík og Njarðvík, sem vantaði þá Egil Jónasson og Pál Kristinsson áttu aldrei möguleika.\nBesti leikmaður Keflavíkur og maður leiksins var Arnar Freyr Jónsson. Það kom á óvart að Falur og Guðjón höfðu hann í byrjunarliðinu en hann skilaði svo sannarlega sínu og var með 20 stig, 5 stolna og 9 stoðsendingar. Derrick Allen var einnig góður með 29 stig og 20 fráköst, og Nick Bradford var með 22 stig.\nHjá Njarðvík voru aðeins tveir leikmenn að skila sínu, þeir Brenton og Friðrik. Brenton var með 24 stig og 8 fráköst en tapaði 9 boltum. Friðrik var með 18 stig, 18 fráköst og 7 varin, góður leikur hjá honum. Nýji kaninn hjá Njarðvík, Larry Bratcher, byrjaði vel og skoraði fyrstu 8 stigin en síðan ekki söguna meir. Hann skoraði ekki neitt það sem eftir var, hitti aðeins úr 3-13 og tapaði 6 boltum.\nÞað var greinilega ennþá eitthvað að Brandon Woudstra en hann fann sig aldrei í leiknum og skoraði aðeins 2 stig, 1-6 í skotum.\nÞetta var í fimmta sinn sem að Keflavík vinnur bikarinn og þeir hafa unnið alla titlana á seinustu 11 árum. Þá var þetta í fyrsta skipti í áratug sem að lið vinnur tvö ár í röð, Keflavík vann einnig tvö ár í röð 93 og 94.\nTIL HAMINGJU KEFLAVÍK!!!",
    "url": "https://www.hugi.is/korfubolti/greinar/192486/tvofalt-hja-keflavik/",
    "url_id": "192486",
    "id": "1484597",
    "replies": [
        {
            "user": "ebbman",
            "user_id": "26480",
            "date": "2004-02-08 15:08:56",
            "id": "1484598",
            "reply_to_id": "1484597",
            "text": "Já Arnar Freyr kom mjög á óvart hjá Keflavík og Derrick Allen svosem þokkalegur á því með 20 fráköst."
        },
        {
            "user": "goat",
            "user_id": "18686",
            "date": "2004-02-08 15:33:46",
            "id": "1484599",
            "reply_to_id": "1484597",
            "text": "J'a gaman að sjá minn mann Arnar Frey standa sig. Hann er nett þéttur leikmaður. Greinilegt að Keflavík eru með bestu liðin í báðum flokkum. Ég er ekki frá því að þeir taka deildina líka."
        },
        {
            "user": "Hunter4",
            "user_id": "44413",
            "date": "2004-02-08 15:52:59",
            "id": "1484600",
            "reply_to_id": "1484599",
            "text": "Njarðvík voru ömurlegir en ég hata samt Keflavík meira en allt þessir f******** hálfvitar….Síðan í gær á ballinu var Fannar sleginn í andlitið með glerflösku og það varð allt brjálað eins og allir vissu reyndar…..En Njarðvík kemur og tekur deildina því þeir eru bestir!! Go Njarðvík!!!!!!!"
        },
        {
            "user": "goat",
            "user_id": "18686",
            "date": "2004-02-08 16:01:23",
            "id": "1484601",
            "reply_to_id": "1484600",
            "text": "Sjææ, ghetto-in mar. Njarðvík og Keflavík eru bara eins og Brooklyn og Harlem eða eitthvað. Samt of mikið af hinu góða þegar kauði er sleginn í andlitið með glerflösku.\nEn það vita nú allir að Njarðvík hefðu átt miklu meiri séns í þennan leik ef að þeir hefðu getað teflt fram sínu sterkasta liði."
        },
        {
            "user": "g0nz0",
            "user_id": "45177",
            "date": "2004-02-08 16:10:08",
            "id": "1484602",
            "reply_to_id": "1484600",
            "text": "Það er ekki annað hægt en að vorkenna þessum barnalegu Njarðvíkingum.\nÁFRAM KEFLAVÍK!!!"
        },
        {
            "user": "SvabbiJames",
            "user_id": "38337",
            "date": "2004-02-09 16:25:04",
            "id": "1484603",
            "reply_to_id": "1484600",
            "text": "nei  þú ert api ef þú heldur með narjvik"
        },
        {
            "user": "SvabbiJames",
            "user_id": "38337",
            "date": "2004-02-08 21:23:12",
            "id": "1484604",
            "reply_to_id": "1484597",
            "text": "ég er frá keflavik múhahahahahahahaha"
        },
        {
            "user": "magic",
            "user_id": "34476",
            "date": "2004-02-08 23:59:30",
            "id": "1484605",
            "reply_to_id": "1484597",
            "text": "Það var líka geðveikt góð vörn hjá Keflavík.\nÉg skildi ekki í þjálförum Njarðvíkur að taka Brachet ekki útaf einhvern tímann þegar að þeim gekk illa."
        },
        {
            "user": "Rory",
            "user_id": "47567",
            "date": "2004-02-09 12:47:27",
            "id": "1484606",
            "reply_to_id": "1484597",
            "text": "ég verða að viðurkenna að keflavik atti alveg skilið að vinna þennan leik njarðvik hefði matt vanda sendingar og spila betir vörn það gerðist alltof oft að Derrick Allen (minnir mig) komst framhja vörn Njarðvikinga og skoraði auðveldlega… en það sem mer fannst mjög serstakt á leiknum var það að þegar einhver for ut af með 5 villur að það var spilað lagið “Farinn” með skítamóral… en ég tók eftir því að hann gunni í keflavik var nokkuð duglegur að röfla í dómurunum á leiknum og eg veit að það voru margir í stúkunni sem voru osattir við domarana sem gerðu bara sitt besta… ef til dæmis 2 kallar sem satu fyrir ofan mig dæmt þennan leik hefðu keflvikingarnir flogið ut af einn af öðrum (þeir voru njarðvikingar)… en það var minnst a það herna fyrir ofan að keflavik og njarðvik væri eins og Harlem og Brooklyn enda er nokkuð til í því t.d. ef liðin spila í Ljónagryfjunni og þú ert heimamaður og ferð yfir í gestastúkuna þá er betra að hringja á sjúkrabíl fyrst því að það getur verið stórhættulegt ef þú ert mikið að auglysa það að þú sért njarðvíkingur… en mér finnst það alveg faranlegt og algjör oþarfi það sem gert var við fannar i keflavik og eg vil koma þvi a framfæri að það eru ekki allir njarðvikingar það eru alltaf einhverjir svartir sauðir í hvejrum hóp þetta er bæði hja keflavik og njarðvik… og svo herna i lokin fyrir þa sem toku ekki eftir þvi þa er eg njarðvikingur:)"
        }
    ]
}
{
    "forum_title": "Kvikmyndir",
    "user": "ty7du",
    "user_id": "22247",
    "date": "2004-04-08 23:15:12",
    "title": "Gagnrýni: Groundhog Day: Collector's Edition (R2)",
    "text": "Útgefandi: Columbia Tri-Star Home Video\nÚtgáfudagur: 18. febrúar, 2002.\nSvæði 2, PAL\nGroundhog Day: Collector’s Edition\nInniheldur:\nBreiðtjaldsformið 1:1.85 og er endurkóðuð fyrir breiðtjaldssjónvörp,\nenska, franska, þýska, ítalska og spænska 2.0 Dolby Digital Surround hljóðrás,\nenskan, franskan*, þýskan*, ítalskan*, spænskan*, hollenskan*, pólskan, tékkneskan,\nungverskan, Hindi, tyrkneskan, arabskan, búlgarskan, danskan, sænskan, finnskan,\níslenskan, norskan, portúgalskan, grískan, hebreskan og króatískan texta,\numtal með leikstjóra myndarinnar, Harold Ramis,\ngerð myndarinnar, “The Weight of Time”,\nkvikmyndahúsasýnishorn úr “Groundhog Day”, “Ghostbusters” og “Multiplicity”\nog kvikmyndaferlar aðalleikaranna og leikstjórans.\n* einnig fyrir aukaefnið, umtalið, heimildarmyndina og sýnishornin.\nKvikmyndin:\nBill Murray leikur Phil Connors, sjálfselskan veðurfréttamann, sem fer til Punxsutawney í Pennsylvania til þess að fjalla um Múrmeldýrsdaginn. Þetta er fjórða skiptið sem hann hefur gert þetta og honum er meinilla við það. Sjálfur Múrmeldýrsdagurinn kemur og á leiðinni til baka þá er stormur sem stöðvar ferð þeirra, svo Phil þarf að vera annan dag í viðbót í Punxsutawney sem bætir gráu ofaná svart.\nMorguninn eftir vaknar Phil til mikillar undrunar virðist vera að hann sé að endurupplifa gærdaginn; sem hann á eftir að gera aftur og aftur. Hann er sá eini sem veit það.\nÞað eru margir sem segja að breytingarnar á Phil í myndinni eru of stórar milli sena. Maður missir hálfgert tímaskynið á myndinni. Maður finnst sem maður er að sjá þetta dag eftir dag, þegar í rauninni þetta er kannski mánaðar-eða árabil milli sena. Leikstjórinn segist Phil hafa endurupplifað sama daginn í rúm 10 ár. Við sjáum hins vegar rétt yfir 30 daga.\nÞetta er mynd sem maður getur horft á aftur og aftur. Hún hefur elst mjög vel.\nBill Murray fer á kostum og ekki má gleyma Stephen Tobolowsky sem Ned Ryerson.\nStjörnugjöf: *** af **** mögulegum.\nMyndin:\nMyndgæðin eru fín. Það sjást flekkir og rákar hér og þar í myndinni en ekkert of áberandi. Sem er þó skyljanlegt vegna þess að hún er meira en 10 ára gömul. Lítið um Edge Enhancement sem er áberandi. Byrjunin lítur skringilega út, litbrigði himinsins virðist vera breytilegur. Fyrir utan þessa smávægilegu galla þá lítur hún vel út.\nStjörnugjöf: *** af **** mögulegum.\nHljóðið:\nÞað eina sem við fáum er 2.0 DD Suround hljóðrás. Hún hæfir myndinni alveg ágætlega, tónlistin og umhverfishljóð fá smá upplyftingu í bakhátölörunum. Ég get eiginlega ekkert sagt neitt slæmt um þessa hljóðrás.\nFrekar fyndið að hlusta á hinar hljóðrásirnar, að heyra hversu dýpri rödd Phil hefur í talsettningunum miðað við upprunalegu ensku hljóðrásina.\nStjörnugjöf: *** af **** mögulegum.\nAukaefnið:\nÞað sem við fáum er umtal frá leikstjóranum sem hefur þónokkuð að segja um gerð myndarinnar. Þetta er ágætt umtal, maður heyrir að honum þykir vænt um myndina. Samt þónokkuð þögnum í umtalinu.\nEinnig um það bil hálftíma gerð myndarinnar. Þetta eru nýlega tekin viðtöl við leikstjórann, framleiðendur, rithöfundinn og aukaleikara myndarinnar. Við fáum að vita þónokkuð mikið og þetta er ekki ein af þessum heimildarmyndum, þar sem allir eru að klóra bakið á hvorum öðrum. Það sem ég vildi fá meira af var upptökur af Bill Murray við tökur á myndinni. Vegna þess að það Bill Murray var ekki meðal viðtalenda.\nSvo til að klára pakkann, eru 3 sýnishorn úr “Groundhog Day”, “Ghostbusters” og “Multiplicity”. Þetta voru ágæt sýnishorn, fyrir utan kannski “Ghostbusters”. Annars sýndu þeir allt of mikið að mínu mati í sýnishorninu úr “Groundhog Day”.\nStjörnugjöf: ** af **** mögulegum.\nHulstrið:\nMér finnst ekkert varið í hulstrið, Ágæt hugmynd að hafa Bill Murray fastan inní klukku en þessi klukka kemur myndinni ekkert við. Og Andie MacDowell í horninu er bara fáránlegt. Þetta er frekar ómerkilegt hulstur, miðað við hversu áhugaverð myndin í raun er.\nStjörnugjöf: *1/2 af **** mögulegum.\nÍ heildina: *** af **** mögulegum.\nÍ heildinna litið er þetta góð útgáfa af Groundhog Day á R2. Þótt svo að R1 fékk lítilega betrumbætt myndgæði og uppfærða 5.1 DD hljóðrás.",
    "url": "https://www.hugi.is/kvikmyndir/greinar/200866/gagnryni-groundhog-day-collectors-edition-r2/",
    "url_id": "200866",
    "id": "1545820",
    "replies": [
        {
            "user": "ty7du",
            "user_id": "22247",
            "date": "2004-04-09 15:54:58",
            "id": "1545821",
            "reply_to_id": "1545820",
            "text": "Ég biðst forláts vegna fjölda villna sem er að finna í gagnrýninni.\nÉg fór ekki nægilega vel í gegnum þetta áður en ég setti þetta yfir á huga."
        },
        {
            "user": "alli2",
            "user_id": "22524",
            "date": "2004-04-09 18:58:50",
            "id": "1545822",
            "reply_to_id": "1545821",
            "text": ",,Ágæt hugmynd að hafa Bill Murray fastan inní klukku en þessi klukka kemur myndinni ekkert við''\nÞússt hann er fastur á sama deginum, fastur í tímanum ?? Eitthver speki í kringum þetta ? :)"
        },
        {
            "user": "alli2",
            "user_id": "22524",
            "date": "2004-04-09 22:01:28",
            "id": "1545823",
            "reply_to_id": "1545822",
            "text": "Fastur í tímanum já.. Klukkan segir tímann."
        },
        {
            "user": "ty7du",
            "user_id": "22247",
            "date": "2004-04-09 23:26:37",
            "id": "1545824",
            "reply_to_id": "1545822",
            "text": "Fyrirgefðu, en ég er ekki alveg að skilja hvert þú ert að fara með þessa spurningu.\nÞað sem ég var að segja að þessi tiltekna klukka var ekki klukkan sem hann vaknaði við aftur og aftur í myndinni.\nSpeki? Reyndar heimsspeki. Þessi hugmynd er komin frá Nietzche. Er ekki mjög fróður um þetta en þá er verið að fjalla að djöflar eða púkar sækja að manni á verstu stundum fólks og lætur mann endurlifa versta andartak eða versta daginn í lífi manneskju. Þetta er bara um það að geta litið á heiminn með öðrum augum. Það væri nú varla neitt annað í boði ef maður væri fastur eins og hann í myndinni."
        },
        {
            "user": "Omerta",
            "user_id": "32677",
            "date": "2004-04-09 16:40:44",
            "id": "1545825",
            "reply_to_id": "1545820",
            "text": "Mjög góð grein þótt þessi mynd sé ekki beint í uppáhaldi hjá mér, en sem betur fer hafa ekki allir sama smekk fyrir hlutum."
        },
        {
            "user": "Genero",
            "user_id": "16523",
            "date": "2004-04-10 15:10:41",
            "id": "1545826",
            "reply_to_id": "1545820",
            "text": "þessi mynd eignar, verð að fá dvd útgáfuna, takk fyrir umfjöllunina"
        },
        {
            "user": "ty7du",
            "user_id": "22247",
            "date": "2004-04-10 18:45:52",
            "id": "1545827",
            "reply_to_id": "1545826",
            "text": "Þú ættir að geta fundið hana á 999 kr. í Skífunni, ef hún til. Ég keypti hana um viku síðan og var að taka síðasta sjáanlega eintakið af henni í Skífunni, Kringlunni.\nKannski er hægt að finna hana ódýrt í BT, veit samt ekki um það neitt sjálfur."
        },
        {
            "user": "johnMclane",
            "user_id": "22187",
            "date": "2004-04-10 21:37:16",
            "id": "1545828",
            "reply_to_id": "1545827",
            "text": "Ég keypti hana á 999 í BT á einhverju DVD tilboði - límmiðinn sem var á henni sagði ‘DVD tilboð 3’."
        },
        {
            "user": "johnMclane",
            "user_id": "22187",
            "date": "2004-04-11 00:15:43",
            "id": "1545829",
            "reply_to_id": "1545828",
            "text": "Viss um það hafi ekki verið ´DVD tilboð 2´.\nHeld það sé þannig að ´DVD tilboð 1 - 799\nDVD tilboð 2 - 999\nDVD tilboð 3 - 1299\nKeypti mér allavega 3 999 myndr í dag."
        },
        {
            "user": null,
            "user_id": null,
            "date": "2004-04-11 11:53:34",
            "id": "1545830",
            "reply_to_id": "1545829",
            "text": "ah… getur verið."
        },
        {
            "user": "GOTT1",
            "user_id": "6426",
            "date": "2004-04-10 15:46:16",
            "id": "1545831",
            "reply_to_id": "1545820",
            "text": "Bill Murray fer á kostum í snilldarmynd"
        },
        {
            "user": null,
            "user_id": null,
            "date": "2004-04-10 17:18:58",
            "id": "1545832",
            "reply_to_id": "1545820",
            "text": "Geðveik mynd og allt í kringum hana. Keypti þetta um daginn, og sé ekki eftir því."
        },
        {
            "user": "gurkan",
            "user_id": "28428",
            "date": "2004-04-10 17:24:23",
            "id": "1545833",
            "reply_to_id": "1545820",
            "text": "mjög góð mynd , var að kaupa hana um daginn"
        },
        {
            "user": "shelob",
            "user_id": "19816",
            "date": "2004-04-11 00:58:43",
            "id": "1545834",
            "reply_to_id": "1545820",
            "text": "Bill Murray er alveg óborganlegur… frábær mynd."
        },
        {
            "user": "ty7du",
            "user_id": "22247",
            "date": "2004-04-23 12:02:22",
            "id": "1545835",
            "reply_to_id": "1545820",
            "text": "Frábær mynd. Hefði samt vilja sjá Joe Pesci í staðin fyrir Bill Murray og Susan Sarandon í staðin fyrir Andie MacDowell. Það væri klasí!"
        },
        {
            "user": "ty7du",
            "user_id": "22247",
            "date": "2004-04-23 14:39:16",
            "id": "1545836",
            "reply_to_id": "1545835",
            "text": "Það væri…áhugavert.\nÞú gætir nú bara beðið um endurgerð á myndinni með þau í huga. Það er verið að endurgera allt um þessar mundir.\nEn hvers vegna segirðu þetta?\nByggirðu þetta á leik þeirra frá öðrum myndum?\nEf svo, hvaða mynd/ir?\nEða…eitthvað annað?"
        },
        {
            "user": "ty7du",
            "user_id": "22247",
            "date": "2004-04-23 14:53:38",
            "id": "1545837",
            "reply_to_id": "1545836",
            "text": "Persónulega, þá finnst mér að Bill Murray ómissandi í myndinni. Það væri alveg hins vegar að hafa aðra leikkonu fyrir Andie MacDowell.\nLas einhvers staðar, líklegast í Myndbönd mánaðarins, að uppáhalds kvikmyndasenan hennar er í mynd sem hún hefur sjálf leikið og það var Groundhog Day þegar þau “urðu ástfangin” í fyrsta sinn (þegar það byrjaði að snjóa og þau fóru að dansa, sá dagur). Held það frekar en eitthvað annað atriði.\nMér finnst það svo fáránlegt af henni að segja þetta. Miðað við allir voru að nefna einhverjar gamlar og klassískar myndir eða eitthvað í þá áttina, þá segir hún mynd sem hún lék sjálf í og var í því atriði líka.\nHún Andie hefur fests við þessa “steríótýpu”, vera góða stelpan og sæt og allt það. Svona svipað og Julia Roberts en ekki eins mikinn viðbjóðslegan hátt.\nSá um daginn hana í “Sex, Lies and Videotapes”, þar sé maður hana í öðru ljósi, reyndar var hún gerð 1989 svo henni er ekki lengur bjargandi."
        }
    ]
}
{
    "forum_title": "Smásögur",
    "user": "okeydokey",
    "user_id": "6447",
    "date": "2001-04-09 01:21:18",
    "title": "Ég stari",
    "text": "Ég ligg í rúminu og stari út í loftið.  ég veit að ég á margt ógert en veit líka að það er margt sem ég er búin að vera að gera síðustu daga og þarf mína hvíld líka.\nÞað sem ég á eftir, ætla ég að klára á morgun…svona hef ég hugsað síðustu daga og gert lítið í einu.  Er það ekki bara ágætt?  Að vera ekki að stressa sig of mikið?\nNú er að koma páskafrí en það styttist alltaf í prófin.\nÉg ákveð að fara út í heita pottinn.  Ég hugsa:“Þegar ég fer uppúr heita pottinum klára ég eitthvað af því sem ég þarf að klára.”\nÉg ligg ein í heita pottinum og góni upp í skýin færast til og breyta um lögun.  Ég sé allskonar myndir út úr þeim.\nég er búin að vera það lengi í pottinum að ég er soðin á fingrunum og fer uppúr.  Ég svík loforð mitt um að klára dagsverkið, leggst í rúmið og sofna værum blundi og hef ekki minnstu áhyggjur af hlutunum, bara held áfram að dreyma yndislega drauminn sem mig dreymdi í nótt.  Í draumnum hélt ég á nýfæddu barni og þetta barn átti ég.  Það hjalaði og ég talaði við það á sætu barnamáli, en því miður þurfti ég svo að vakna og mæta í vinnuna",
    "url": "https://www.hugi.is/smasogur/greinar/22234/eg-stari/",
    "url_id": "22234",
    "id": "144321",
    "replies": []
}
{
    "forum_title": "Raftónlist",
    "user": "Tweaky",
    "user_id": "2609",
    "date": "2002-05-27 23:49:54",
    "title": "Boards of Canda",
    "text": "Jæja, núna þarf ég að drepa einhvern. Ég var búinn að skrifa ítarlega grein en var að browsa um leið í öðrum glugga og allt fór í hakk út af pop-up flash rugli eða einhverju drasli. Bill Gates er feigur maður.\nEn alla vega…Það sem ég ætlaði að tala um er, eins og titillinn gefur til kynna, hljómsveitin Boards of Canada. Skosku tvímenningarnir (skosku… ég skil reyndar ekki alveg þessa nafngift. Hver fer að nefna skosku hljómsveitina sína Boards of Canada) eru mjög þekktir fyrir framúrstefnulega og fjölbreytta tónlist (og góða að mínu mati).\nPlatan sem þeytti þeim á toppinn var Music Has the Right To Children (þó að þeir hefðu gefið út fleiri plötur á sínu eigin(?) útgáfufyrirtæki að ég hygg, Music 70).\nMeð útgáfu þessarar plötu eignuðust BoC fjölmarga aðdáendur sem höfðu verið að bíða eftir jafnframúrstefnulegri tónlist og þeirra tónlist bar raun vitni.\nÉg verð að viðurkenna að ég var alls ekki fránuminn af þessari plötu eins og margir. Það er tiltölulega stutt síðan ég hlustaði fyrst á hana. Mér hafði verið sagt að þessi plata væri algjör snilld og ég yrði gjörsamlega að eignast hana. Ég lét verða af því að hlustaði á hana til mergjar og fann ekki margt jákvætt við hana. Ég hafði alltaf verið frekar opinn fyrir alls konar raftónlist en tónlist BoC fór ekkert rosalega vel í mig. Hún átti þó sína spretti og Það voru einna helst lög eins og Telephasic Workshop sem ég var að fíla.\nÞað var sem sagt ekki með þessari plötu sem þeir unnu mig á band sitt en með seinni breiðskífu sinni, Geogaddi, fannst mér þeir vera komnir á skemmtilegri braut en áður. Mér fanst þessi plata mun betri og loksins fór ég að fíla þá meira en ég hafði gert. Ég verð að viðurkenna að það er hellingur af lögum þarna sem eru ekki góð en á heildina litið fannst mér þetta frekar góð plata.\nÞað var þó ekki með breiðskífunum sem ég heillaðist af BoC heldur voru það minni plötur sem heilluðu mig meira. Plötur eins og Hi Scores, Twoism og In a Beautiful Place Out In the Country.\nÉg ætla rétt að vona að þeir haldi sig á sömu braut og haldi áfram að gefa út frábært efni.\nHelstu plötur Boards of Canada:\nMusic Has the Right To Children - útkomuár: 1998 - útgefandi: Skam/Warp.\nPeel Sessions 21/07/1998 - útkomuár: 1999 - útgefandi: Warp.\nHi Scores EP - útkomuár: 2000 - útgefandi: Skam.\nIn a Beautiful Place Out In the Country - útkomuár: 2000 - útgefandi: Warp.\nGeogaddi - útkomuár: 2002 - útgefandi: Warp.\nEinnig er hægt að nálgast alls konar Live viðburði hjá þeim (m.a. Warp 10th Anniversary Party. Ég elska til dæmis þá upptöku af Telephasic Workshop) og ég fann nokkrar tónleikaupptökur frá þeim á SoulSeek meðal annars. Ég held að það sé ekki búið að gefa marga Live tónleika út á plötu. Ég hef alla vega hvorki rekist á það í búðum né á netinu en ég er samt ekki viss.\nÉg verð að viðurkenna að ég veit lítið um það efni sem þeir gáfu út hjá Music70 en ég er að reyna að finna efni frá þeim tíma. Það er mjög vandfundið og eru dæmi um það að diskar seljist á E-bay fyrir tugiþúsunda króna. Fyrirhugað er að endurútgefa þá hjá Warp en það er ekki alveg komið á hreint.\nJæja…ég þarf að fá mér hvíld fyrir vinnuna og læt þetta því gott heita í bili. Mér þætti frábært ef þið kæmuð með nokkur orð um nokkrar af ykkar uppáhaldssveitum og deilduð góðri tónlist með okkur hinum.\nAtli",
    "url": "https://www.hugi.is/raftonlist/greinar/79111/boards-of-canda/",
    "url_id": "79111",
    "id": "560831",
    "replies": [
        {
            "user": "akarnid",
            "user_id": "6152",
            "date": "2002-05-28 04:06:41",
            "id": "560832",
            "reply_to_id": "560831",
            "text": "Tja, fín grein, nóg af upplýsingum.\nÉg bendi samt á Soulseek. Ekki gera það að neinni ruslakistu, þeas. þetta er TIL þess að share-a elektrónískri og bara rare brilliant músik sem áherslu.  Þið fattið hvað ég á við, sem eruð á slsk :)\nOg meðan ég man - er ekki fyrsta útgáfa BoC frá '89?\nEinhver ridikjúlöslí small-issue 7tomma, 250 eintök eða eithvað).  Og alveg rándýr, fór að ég held í Music Collector(sem er fyrir pipe-and-slippers músíksafnarana) á 120£.  Og örugglega meira…pfff\nEbay - Þú getur selt……allt."
        },
        {
            "user": "plone",
            "user_id": "12759",
            "date": "2002-05-28 08:53:27",
            "id": "560833",
            "reply_to_id": "560831",
            "text": "Bara smá leiðrétting: High Scores kom út 1996 en ekki árið 2000. Svo vantaði líka Twoism inn á lista yfir helstu verk BoC (var reyndar nefnd annars staðar í greininni) en hún og High Scores komu þessari yndislegu hljómsveit á kortið.\nBoards of Canada hefur sent frá sér heilan helling enda hafa meðlimirnir verið í þessu frá því snemma á unglingsárunum. Fyrstu útgáfurnar voru að sjálfsögðu afar litlar og bara á kassettum en þó ber að geta þess að þónokkuð af þessu gamla efni átti eftir að heyrast í nýjum búningi á seinni tíma plötum BoC.\nAnnars verð ég nú að vera ósammála greinarhöfundi um Music Has the Right to Children og Geogaddi. Sú fyrrnefnda er algjör snilld og þar af leiðandi varð ég fyrir smá vonbrigðum með Geogaddi, þó hún sé mjög góð. Mér finnst bara aðeins of mikil stöðnun hafa átt sér stað.\nSamt er Boards of Canada frábær hljómsveit en ef þið viljið heyra í annarri mjög góðri hljómsveit á svipaðri bylgjulengd, tékkið þá á Freescha (www.attacknine.com). Svo má ekki gleyma bestu rafhljómsveit síðustu ára að mínu mati, isan, þó hún sé kannski ekkert voðalega líka BoC. Ef þið viljið síðan demba ykkur í klassíkina þá mæli ég að sjálfsögðu með Soothing Sounds for Baby seríunni eftir Raymond Scott."
        },
        {
            "user": "akarnid",
            "user_id": "6152",
            "date": "2002-05-28 12:02:55",
            "id": "560834",
            "reply_to_id": "560833",
            "text": "Djöfull er ég sammála með Freescha.  Kids Fill The Floor EP - namm."
        },
        {
            "user": "Tweaky",
            "user_id": "2609",
            "date": "2002-05-28 18:22:26",
            "id": "560835",
            "reply_to_id": "560834",
            "text": "Jamm mér skjátlaðist aðeins í sambandi við útgáfu Music has the right to children. Þeir gáfu hana víst út hjá Music70 en notuðu annað nafn. Ég var búinn að skrifa greinina þegar allt fór í fokk og í seinna skiptið gleymdi ég að nefna Twoism. Ég var víst ekki með rétt útkomuár á útkomu Hi Scores því ég var með eitthvað ártal þar sem platan var endurútgefin þannig að ég klikkaði aðeins á því.\nVerð að vera sammála því að isan eru snillingar. Ég á einhverjar 2-3 plötur með þeim og þeir eru að gera frábæra hluti. Tjékka á þessum Freescha guttum."
        },
        {
            "user": "tonik",
            "user_id": "21598",
            "date": "2002-05-28 18:43:35",
            "id": "560836",
            "reply_to_id": "560835",
            "text": "Ég  héld að isan væri raftónlistarmaður ekki hljómsveit ??"
        },
        {
            "user": "Tweaky",
            "user_id": "2609",
            "date": "2002-05-28 18:50:05",
            "id": "560837",
            "reply_to_id": "560836",
            "text": "Það virðast vera margir sem halda að þetta sé einn maður en þetta eru tveir gaurar, Robin Saville og Antony Ryan."
        },
        {
            "user": "plone",
            "user_id": "12759",
            "date": "2002-05-28 19:19:40",
            "id": "560838",
            "reply_to_id": "560836",
            "text": "isan er hljómsveit en hinsvegar vinna þeir Ryan og Saville lögin að mestu hvor í sínu lagi, þar sem þeir búa ansi langt frá hvor öðrum. þess má svo geta að isan er skammstöfun þeirra fyrir intergrated services analog network.\np.s Kids fill the Floor er LP en ekki EP. Það skiptir samt ekki öllu máli, bara svalt að einhverjir fleiri hafi heyrt um þetta."
        },
        {
            "user": "blixta",
            "user_id": "12499",
            "date": "2002-05-29 18:00:14",
            "id": "560839",
            "reply_to_id": "560838",
            "text": "Mér finnst þetta vera mjög þægileg músík, er að hlusta núna á geogaddi en það er ekki nema kannski ár síðan ég rakst á þá hjá vini mínum og hafa þeir verið ofarlega síðan þá. Soldið rólegri en Mouse On Mars en samt á sömu bylgju einhvernvegin. Var útí Þýskalandi 99-00 og sá þar á vivazwei sjónvarpstöðinni læf tónleika með Mouse On Mars þar sem þeir notuðust við alvöru trommara með afró sem kom mjög flott út, svo vel að ég fór og keypti mér niun niggung sem kom mér skrýtið fyrir sjónir þar sem þar var bara alls ekki notaðar trommur en eftir 5-10 hlustanir byrjaði ég að hrífast með.\nKveðja\nBlixta"
        },
        {
            "user": "plone",
            "user_id": "12759",
            "date": "2002-05-29 21:47:58",
            "id": "560840",
            "reply_to_id": "560839",
            "text": "Mouse on Mars eru nú töluvert súrari og ekki alveg fyrsta hljómsveitin sem mér dettur í hug þegar ég hugsa um Boc en hvað um það…..\nég væri samt alveg til í að sjá Mouse on Mars læv því það er sjaldgæft að sjá raftónlistarmenn sem eru góðir á sviði. flestir sitja bara við tölvuna sína og leyfa fólki að heyra nákvæmlega það sama og er á plötunni."
        },
        {
            "user": "blixta",
            "user_id": "12499",
            "date": "2002-05-30 00:48:54",
            "id": "560841",
            "reply_to_id": "560840",
            "text": "Já, það er satt að Mouse On Mars séu súrari en Boards Of Canada og eiginlega í allt öðrum þyngdarflokki en samt fæ ég einhvernvegin smá sens fyrir því sama hjá þeim báðum.\nÞað var mjög skemmtileg dagskráin á þessum tónlistasjónvörpum þarna úti en ég fékk einnig að sjá gusgus, Jimi Tenor, Underworld og margar fleiri. Kannski að einhverjir sem vinna við Varpið hér geti sent út tónleika?\nHver myndi ekki fíla að sjá AFX eða Howie B spila ?Eða jafnvel ganga enn lengra og fá unplugged tónleika með Skurken og Biogen saman;)\nKveðja\nBlixta"
        },
        {
            "user": "plone",
            "user_id": "12759",
            "date": "2002-05-30 01:26:40",
            "id": "560842",
            "reply_to_id": "560841",
            "text": "bæði Aphex Twin og Howie B. hafa reyndar spilað hér……\nen það kemur nú Board of Canada lítið við. þess vegna segi ég bara að þeir séu æðislegir og læt þar við sitja."
        },
        {
            "user": "zorglubb",
            "user_id": "347",
            "date": "2002-05-28 09:59:00",
            "id": "560843",
            "reply_to_id": "560831",
            "text": "Mikið fannst mér komment bandarískra rappara á BoC hitta í mark.. Board of Canada er sko ekki tónleikasveit,,,, tveir lúðar standandi eins og illa staðsetta gínur, felandi sig bakvið græjur á meðan svæfandi mússigg rotar áhorfendur.  :)"
        },
        {
            "user": "Moussaieff",
            "user_id": "15236",
            "date": "2002-06-03 17:41:31",
            "id": "560844",
            "reply_to_id": "560831",
            "text": "Ömmm…Boards of Canada heita það af því að þeir notuðu mikið af sömplum úr sjónvarpsþáttum og myndum og svoleiðis, oft frá Canada og þar er einmitt National Film Board of Canada…\nbúið!"
        },
        {
            "user": "plone",
            "user_id": "12759",
            "date": "2002-06-03 19:00:45",
            "id": "560845",
            "reply_to_id": "560844",
            "text": "jebb, tók til dæmis einhver eftir því að Leslie Nielsen kemur fyrir á Geogaddi?"
        },
        {
            "user": "Tweaky",
            "user_id": "2609",
            "date": "2002-06-03 22:37:14",
            "id": "560846",
            "reply_to_id": "560845",
            "text": "Jamm ég tók einmitt eftir því. Það er hellingur af alls konar áhugaverðum smáatriðum sem koma fyrir á geogaddi. Til dæmis heitir eitt lag “The devil is in the details” og lengd disksins er að mig minnir, 66:06 eða eitthvað svoleiðis…\nJá og í sambandi við MHTRTC þá fíla ég hana ágætlega og finnst hún síður en svo slöpp. Ég er ekkert rosalega mikið fyrir það að hlusta á eitt og eitt lag af henni en finnst ágætt að hlusta á hana alla í heild sinni."
        }
    ]
}
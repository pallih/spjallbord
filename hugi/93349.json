{
    "forum_title": "Matargerð",
    "user": "Tigerlily",
    "user_id": "17220",
    "date": "2002-09-21 23:57:33",
    "title": "Kjúklinga Quesadillas",
    "text": "Þegar ég bjó í Bandaríkjunum fór ég ekki út að borða án þess að panta þennan rétt.  Mér finnst hann æði!!\n3 kjúklingabringur, bein- og skinnlausar\nsafi úr 2 lime\n3 msk ólífuolía\n1 hvítlauksrif, pressað\n1/2 tsk salt\n1/4 tsk sterk piparsósa, t.d. Tabasco\n12  tortillas\nsalat, niðurskorið\ntómatar, skornir í teninga\nrifinn sterkur ostur\n300 gr salsa\nBlandið saman limesafa, olíu, hvítlauk, salti og piparsósu í skál (sem er ekki úr neinum málm). Bætið kjúklingnum út í og blandið vel. Látið standa í leginum í 1 klst við stofuhita eða geyma í kæli yfir nótt. Staflið tortillunum og setjið í álpappír.\nGrillið kjúklinginn í ca 15-20 mínútur. Þegar kjúklingurinn er tilbúinn á að skera hann í ræmur. Setjið tortillurnar í álpappírnum á grillið - snúið tvisvar til þrisvar.\nSetjið 1/12 af kálinu á hverja tortillu, síðan kjúkling, lag af ost og tómötum þar ofan á.  Setjið salsasósu ofan á alla saman.  Rúllið síðan upp.\nKveðja,\nTigerlily",
    "url": "https://www.hugi.is/matargerd/greinar/93349/kjuklinga-quesadillas/",
    "url_id": "93349",
    "id": "671492",
    "replies": []
}
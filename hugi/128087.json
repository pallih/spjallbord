{
    "forum_title": "Kvikmyndir",
    "user": null,
    "user_id": null,
    "date": "2003-03-08 20:28:18",
    "title": "Die Another Day",
    "text": "Það er erfitt að gagnrýna Bond myndir og sumir gætu jafnvel sagt að þær séu hafðar yfir gagnrýni. Það er líklegast best að dæma þær samanborið við fyrri Bond-myndir og ef síðustu Bond-myndir með Pierce Brosnan í hlutverki ofurnjósnara hennar hátignar eru hafðar til viðmiðunar þá ber nýjasta myndin, Die Another Day, höfuð og herðar yfir þær - þetta er besta Brosnan Bond-myndin til þessa. Það þarf jafnvel að fara aftur að upphafi Bond-ferils Rogers Moores eða til daga Seans Connerys til að finna sambærilega eða betri Bond mynd.\nSagan er frumleg og yfirdrifin eins og í góðri Bond mynd og ætla ég ekki að fara mjög náið út í þróun hennar. Bond byrjar baráttu sína í þetta sinn í Norður-Kóreu og er þar gripinn höndum og pyntaður í 14 mánuði eða svo. Þegar hann losnar er hann settur af sem njósnari en leitar hefnda og reynir að hafa uppi á þeim sem sveik hann í hendur illmennanna. Inn í söguna fléttast svo mikilmennskubrjálæðingurinn Gustav Graves (Toby Stephens) og skemmtilegt ferðalag til Íslands.\nÞað sem við viljum sjá þegar farið er á Bond mynd er martíní drykkja, hraðskreiðir bílar, einstaka heimsókn á spilavíti og flottar græjur sem bjarga hetjunni þegar hætta steðjar að. Einnig viljum við sjá flottar gellur sem í nýjustu myndunum eru farnar að berja örlítið frá sér. Hasaratriðin eru líka mjög mikilvæg og er hægt að lofa því að í þetta sinn verði enginn fyrir vonbrigðum.\nÞað kom mér á óvart að stór hluti myndarinnar gerist einmitt á jöklum Íslands en megnið af því auðvitað tekið í stúdíói. Íshöll Graves er afar áhugaverð og þó myndin sem dregin er upp af Íslandi gefi til kynna að þar sé lítið annað að finna en jökla og ís fylltist maður ósjálfrátt miklu þjóðarstolti í hvert sinn sem Ísland var nefnt. Ekki skemmir svo fyrir þegar þegar hasarinn nær hámarki sínu í bílaeltingaleik uppi á jökli. Bond og andstæðingur hans á svipuðum bílum að reyna að stúta hvor öðrum.",
    "url": "https://www.hugi.is/kvikmyndir/greinar/128087/die-another-day/",
    "url_id": "128087",
    "id": "956095",
    "replies": [
        {
            "user": null,
            "user_id": null,
            "date": "2003-03-08 21:02:47",
            "id": "956096",
            "reply_to_id": "956095",
            "text": "þetta er besti leikari í heimi í heimi\nheyrðu é var að fatta það núna ég er fyrstur að svara áliti"
        },
        {
            "user": "neonljos",
            "user_id": "11762",
            "date": "2003-03-08 21:03:54",
            "id": "956097",
            "reply_to_id": "956095",
            "text": "Mér fannst þetta ágætis afþreying, en ***spoiler***\nAtriðið þegar hann er að surfa 15m öldurnar þarna var nú frekar illa gert:|\n***/spoiler***\nAnnars var þessi mynd bara fín. Skárri en margir fyrirfarar hennar."
        },
        {
            "user": "kusa",
            "user_id": "17831",
            "date": "2003-03-08 21:12:15",
            "id": "956098",
            "reply_to_id": "956097",
            "text": "Það var ömurlega illa gert. Annars var allt annað fínt"
        },
        {
            "user": null,
            "user_id": null,
            "date": "2003-03-08 21:12:20",
            "id": "956099",
            "reply_to_id": "956097",
            "text": "Já ég er allveg samála\ngóð grein!!"
        },
        {
            "user": "Blublu",
            "user_id": "12532",
            "date": "2003-03-08 21:20:09",
            "id": "956100",
            "reply_to_id": "956095",
            "text": "Þetta var frekar léleg mynd."
        },
        {
            "user": "Titan",
            "user_id": "7585",
            "date": "2003-03-08 21:43:57",
            "id": "956101",
            "reply_to_id": "956095",
            "text": "hún er svosem allt í lagi .. ekkert sérstök.. hef séð þær betri.."
        },
        {
            "user": "givar",
            "user_id": "7066",
            "date": "2003-03-08 21:50:44",
            "id": "956102",
            "reply_to_id": "956095",
            "text": "Mér fannst gengið of langt. þetta var orðin soldil þvæla og maður var hálf ringlaður þegar maður kom út. Endilega að sleppa einhverju klón-dæmi, passar ekki í Bond. og ósýnilegi bíllinn..pfff"
        },
        {
            "user": "Balli",
            "user_id": "450",
            "date": "2003-03-08 21:58:49",
            "id": "956103",
            "reply_to_id": "956102",
            "text": "það kom nú svolítið af flottum atriðum inná milli hörku mynd"
        },
        {
            "user": "Balli",
            "user_id": "450",
            "date": "2003-03-08 22:10:58",
            "id": "956104",
            "reply_to_id": "956103",
            "text": "ósýnilegi bíllinn = orðið full þunnt\nBíla bardaginn á klakanum fannts mér mér skemma allt of mikið.Það má vera mikið brellum,en þarna fer þetta soldið yfir mörkin"
        },
        {
            "user": "AsgeirOrn",
            "user_id": "9248",
            "date": "2003-03-08 22:41:31",
            "id": "956105",
            "reply_to_id": "956104",
            "text": "mér fannst það nú geðveikt cool þarna á klakanum"
        },
        {
            "user": "Bjarn1",
            "user_id": "26808",
            "date": "2003-03-08 22:16:53",
            "id": "956106",
            "reply_to_id": "956095",
            "text": "Góð mynd…………….góð grein"
        },
        {
            "user": "DrDie",
            "user_id": "23043",
            "date": "2003-03-08 22:26:13",
            "id": "956107",
            "reply_to_id": "956095",
            "text": "já hún var góð en mér fannst vera mjög margir staðir þar sem að það var ekkert verið að vanda sig,eis og í þyrluatriðinu á endanum,þegar maður sá inní í þyrlunni var bakrunurinn allt of hraður."
        },
        {
            "user": "nedrud",
            "user_id": "26720",
            "date": "2003-03-08 22:35:41",
            "id": "956108",
            "reply_to_id": "956095",
            "text": "Slöpp mynd….."
        },
        {
            "user": null,
            "user_id": null,
            "date": "2003-03-08 22:37:36",
            "id": "956109",
            "reply_to_id": "956108",
            "text": "hvað haldið þið að næsta james bond sé eftir að heita?"
        },
        {
            "user": "Genero",
            "user_id": "16523",
            "date": "2003-03-08 22:42:11",
            "id": "956110",
            "reply_to_id": "956095",
            "text": "Die another day er eins og allar myndir nú til dags, lítið gert úr leikurum og mikið úr tæknibrellum. Þessi mynd var svo sem ágæt með góðum Bond tilþrifum, en var kanski enginn að pæla í landafræðinni þegar gaurinn var allt í einu kominn á eitthvað ís-hengiflug, sem var við endamörk landsvæðisins. Ekki minnist ég þessa að svona staður sé Íslandi!!"
        },
        {
            "user": "Krullgor",
            "user_id": "18349",
            "date": "2003-03-08 22:52:20",
            "id": "956111",
            "reply_to_id": "956095",
            "text": "laaaang leiðinlegasta Brosnan-bond myndin… meira að segja the world is not enough var skárri…\n“frumleg saga”\nuh já… geimstöð sem getur skotið hvert sem er á jörðina með doomsday'omatic-blast-o-rama… frumlegt..\nog cmon.. þó að ísland hafi verið í henni.. þetta var langdregin og leiðinleg mynd..\nen jæja, þetta líf væri frekar leiðinlegt ef allir væru sammála :p"
        },
        {
            "user": "Gregg",
            "user_id": "28663",
            "date": "2003-03-09 01:58:52",
            "id": "956112",
            "reply_to_id": "956111",
            "text": "“meira að segja the world is not enough var skárri…” ok the world is not enough var snilldar mynd, og þessi var allavega miklu betri en tomorrow never dies (eða lies, nenni ekki einu sinni að muna það), því hún var LANG versta bond mynd sögunnar, goldeneye var að minu mati besta brosnan myndin, og the world is not enough næst best, svo kemur die another day, og svo tomorrow never dies."
        },
        {
            "user": "Krullgor",
            "user_id": "18349",
            "date": "2003-03-09 11:14:26",
            "id": "956113",
            "reply_to_id": "956112",
            "text": "tomorrow never dies var bara mjög góð finnst mér.."
        },
        {
            "user": "Gregg",
            "user_id": "28663",
            "date": "2003-03-10 01:08:54",
            "id": "956114",
            "reply_to_id": "956113",
            "text": "þá höfum við greinilega mjög ólíkan smekk á bond myndum, eða eitthvað svoleiðis, mér er alveg sama, lol, hún var svo sem allt í lagi en ég nennti ekki að horfa á hana oftar en tvisvar, með svona 1 árs millibili náttúrulega."
        },
        {
            "user": "siggibet",
            "user_id": "8305",
            "date": "2003-03-08 23:09:00",
            "id": "956115",
            "reply_to_id": "956095",
            "text": "Þó nokkuð til í því hjá þér að Bond er hálf partinn hafinn yfir gagnrýni. Þessa venjulegu kvikmyndagagnrýni.\nÞessar myndir eru í raun á öðru stigi en flest aðrar kvikmyndir.\nSvipað eins og Star Wars(Stjörnustríð), Star Trek(Stjörnuvíg) og Lord of the Rings(Hringadróttinssaga). Samt yrði það frekar erfitt að ætla koma með sér gagnrýni fyrir myndir af þessu tagi.\nFólk ætti samt að gæta að sér að hlusta ekki of mikið á gagnrýni “sérfræðinga” á svona myndir. Því þær eru jú spes.\nSiggibet"
        },
        {
            "user": "Jarlaxle",
            "user_id": "5181",
            "date": "2003-03-09 00:31:30",
            "id": "956116",
            "reply_to_id": "956115",
            "text": "stjörnuvíg……."
        },
        {
            "user": "siggibet",
            "user_id": "8305",
            "date": "2003-03-09 16:17:16",
            "id": "956117",
            "reply_to_id": "956116",
            "text": "Jarlaxle:\nMinnir endilega að þetta hafi verið íslenska nafnið fyrir Star Trek… Ríkissjónvarpið er auðvitað lang best í því að finna snilldar nöfn á sjónvarpsefni…\nKannski þú vitir rétt nafn og getir leiðrétt mig??"
        },
        {
            "user": "Blublu",
            "user_id": "12532",
            "date": "2003-03-09 12:37:50",
            "id": "956118",
            "reply_to_id": "956115",
            "text": "James Bond myndirnar eru ekki hafnar yfir gagnrýni frekar en neinar aðrar myndir. Þetta eru ömurlegar fjöldaframleiddar myndir."
        },
        {
            "user": "lido",
            "user_id": "25086",
            "date": "2003-03-09 13:15:02",
            "id": "956119",
            "reply_to_id": "956118",
            "text": "Die Another day er að mínu mati ein sú allra slakasta en einnig fynnst mér Brosnan vera orðinn of þreyttur til að vera James Bond, die another day er alltof Amerísk & helvítis Hollywod bragur á henni.Ég vil fá nýjan Bond & ég vil fá að sjá þessa mynd gerða að mestu af Bretum, en Goldeneye er besta Brosnan myndi en mér þykir þær sem koma eftir hana vera frekur þunnar en slær Die Another Day allt út."
        },
        {
            "user": "Morf3uz",
            "user_id": "19130",
            "date": "2003-03-09 13:35:06",
            "id": "956120",
            "reply_to_id": "956119",
            "text": "Ég er nú mikill bond aðdándi ég keypti þarna Bond safnið á dvd og er búinn að vera fletta í gegnum þetta og þessi nýjasta er drasl þegar hann er þarna í eltingarleiknum uppi á jökli og veltur og bílinn bara svona snýst enhvernveginn við og líka ám þess að rispast mér finnst þetta bara asnalegt þótt ég taki alveg tillit til þess að þetta er jú Bond þetta atriði ásamt öðrum atriðum gerir þessa mynd bara NEI!!!!!"
        },
        {
            "user": "DIPPER",
            "user_id": "8725",
            "date": "2003-03-08 23:56:57",
            "id": "956121",
            "reply_to_id": "956095",
            "text": "Ein af lélegri Bond-myndunum að mínu mati.."
        },
        {
            "user": "Unreal",
            "user_id": "1035",
            "date": "2003-03-09 00:05:30",
            "id": "956122",
            "reply_to_id": "956121",
            "text": "Ingó: ekki rífa þig"
        },
        {
            "user": "Amagaad",
            "user_id": "1115",
            "date": "2003-03-09 14:20:15",
            "id": "956123",
            "reply_to_id": "956095",
            "text": "hryllilega slöpp mynd og með endæmum leiðinleg! Án vafa lélegasta bond-myndin til þessa."
        },
        {
            "user": null,
            "user_id": null,
            "date": "2003-03-09 19:28:09",
            "id": "956124",
            "reply_to_id": "956095",
            "text": "Bond myndir standa alltaf fyrir sínu og þessi er eingin undantekning. Samt þá eru  myndir Connerys bestar ;p"
        },
        {
            "user": null,
            "user_id": null,
            "date": "2003-03-09 19:56:06",
            "id": "956125",
            "reply_to_id": "956124",
            "text": "sömuleiðis Jokkim"
        },
        {
            "user": "Smokey",
            "user_id": "12434",
            "date": "2003-03-09 20:34:29",
            "id": "956126",
            "reply_to_id": "956095",
            "text": "Versta kvikmynd ársins 2002 og jafnframt einn versti skítur sem ég hef séð í kvikmyndahúsum í mörg ár."
        },
        {
            "user": "Nessuno",
            "user_id": "30695",
            "date": "2003-03-09 22:07:06",
            "id": "956127",
            "reply_to_id": "956095",
            "text": "Die Another Day var einstaklega ömurleg mynd m.v. aðrar Bond myndir. Sérstaklega í ljósi þess að fyrri hluti myndarinnar lofaði góðu, leit út fyrir að vera svona Bond mynd með fæturna á jörðinni en um það leyti sem Bond fór til Íslands fór allt til fjandans, það er eins og leikstjórinn hafi hent handritinu út um gluggann og ákveðið að gera í grín að Bond með yfirdrifnu Hollywood kjaftæði. Þess má geta að plottið í myndinni gengur engan veginn upp og myndin er alls alls ekki frumleg eins og þú sagðir (hins vegar má segja að frumleiki sé ekki það sem skipti máli í Bond mynd).\nÞessi mynd og sú sem kom á undan henni, sem ég vil ekki einu sinni muna hvað heitir eru arfaslappar. Jafnvel þær verstu í myndaröðinni. Það lofar ekki góðu að það komi tvær lélegar Bond myndir í röð. Ég held að það sé af því að framleiðendurnir séu að missa stjórn á sér. Það gæti aftur á móti verið út af skorti á sjálfstrausti, nú er nokkuð síðan búið var að filma eftir öllum bókum Ian Fleming og hafa framleiðendurnir kannski ekki þorað að rugga bátnum og því gert mjög svipaðar myndir nokkrum sinnum í röð (sama hvað hver segir þá getur verið talsverður stigsmunur á Bond myndum eftir bókum Flemings). Nú er eiginlega búið að breyta Bond í allsherjar ofurameríska súperhetju sem er ósigrandi og getur sigrað heilu herinna aleinn. Í gamla daga þurfti hann amk. hjálp frá sérsveitum af og til en neeeei það má ekki í dag því að það gæti skyggt á SúperBond. Bond þarf að fara í Hollywoodafeitrun."
        },
        {
            "user": "dreymandinn",
            "user_id": "22371",
            "date": "2003-03-10 10:21:02",
            "id": "956128",
            "reply_to_id": "956095",
            "text": "Hún var allt of langdreginn sérstaklegaendinn :)"
        }
    ]
}
{
    "forum_title": "Ljóð",
    "user": "fingo",
    "user_id": "8667",
    "date": "2006-04-22 15:57:02",
    "title": "Kal",
    "text": "Segðu mér aftur söguna, af öllum furðuverunum,\nTröllum og forynjum, draugum og dvergum og álfunum.\nÉg vona að ég vakni, og verði að eilífu vær,\nFann hvernig svefninn læddist, mér svo kær.\nSveimuðu skuggarnir í draumalöndunum fjær,\nSviplausir tældu mig með sér, þokuðust nær.\nÉg reyndi að finna skjólið, og fikraði mig þér að,\nReyndi að finna aftur öruggan stað.\nKuldinn beit mig löngum,\nKúrði ég undir sæng.\nHlýrra var mér forðum.\nUndir þínum heita væng.\nHlaupandi reyndi að hörfa, bjargandi sjálfum sér,\nHorfði til baka og sá þig, hrópaði hjálpaðu mér.\nVerðuru ekki hjá mér þegar ég hleyp í hring?\nViltu ekki vaka yfir og allt um kring?\nOpnaði rólega augun og sá að þú varst mér við hlið,\nTókst mig í fangið og ruggaðir rótt eftir heillanga bið.\nHvarmana fór að fylla og tárin flutu af stað,\nÉg færði mig nær þér, hjúfraði að.\nÉg lá á brjósti þínu, og varlega í húmið lagðir,\nHeyrði þig ofur hljótt hvísla, heyrði þú sagðir.\nLáttu honum batna fljótt,\nSvo sofa megi rótt.\nUndur hljótt,\nNú sem og alla nótt.",
    "url": "https://www.hugi.is/ljod/greinar/399288/kal/",
    "url_id": "399288",
    "id": "3373587",
    "replies": []
}
{
    "forum_title": "Stórmót",
    "user": "Crucio",
    "user_id": "22271",
    "date": "2002-06-16 14:16:43",
    "title": "Spánn - Írland",
    "text": "Leikurinn hófst af krafti og Spánverjar voru strax komnir yfir á 8. mínútu þegar Morientes skoraði með fallegum skalla. Spánverjar virtust svo hafa yfirhöndina í fyrri hálfleik þó að Írar væru alls ekki hættir.\nSpánverjar hófu seinni hálfleikinn af miklum krafti. Brotið var á Damien Duff inn í teig og dæmdi dómarinn umsvifalaust víti. Ian Harte tók spyrnuna sem þótti afar slök og markmaður Spánverja, Casillas, átti ekki í neinum erfiðleikum með að verja spyrnuna. Svo þegar ein mínúta var eftir fengu Írar annað víti eftir að Hierro varnarmaður Spánverja togaði harkalega í treyju eins Írans. Robbie Keane tók vítaspyrnuna og skoraði af öruggi við mikinn fögnuð stuðningmanna Íra. Venjulegum leiktíma lauk og leiðin lá í gullmark.\nEkkert mark kom í gullmarks framlengingunni og því fór þetta í fyrstu vítaspyrnukeppni mótsins. Þar klúðruðu Írar 3 vítaspyrnum í röð og Spánverjar klúðruðu 2 spyrnum. Í seinustu vítaspyni Spánverja þurfti Mendieta aðeins að setja boltann í netið og það tókst honum.\nSpánverjar eru því komnir áfram í 8 liða úrslit eins og Senegalar sem unnu Svía í morgun með gullmarki. Glæsikegur árangur hjá báðum liðum.\nKveðja,\nCrucio",
    "url": "https://www.hugi.is/stormot/greinar/81660/spann-irland/",
    "url_id": "81660",
    "id": "581056",
    "replies": []
}
{
    "forum_title": "Golf",
    "user": "JARL",
    "user_id": "35787",
    "date": "2003-04-08 16:28:43",
    "title": "Nýir tímar, ný klúbbhús?",
    "text": "Mörgum sem ferðast hafa erlendis í golf hafa tekið eftir hve klúbbhúsin þar eru mjög svo vegleg og bjóða klúbbfélögum oft athvarf frá hinu daglega amstri hversdagslífsins. Þeir bjóða upp á góða veitingasölu ásamt góðum sal með sófum þar sem hægt að horfa á golfdagskrá meðan borðað er, vegleg búningsaðstaða  með gufubaði og heitum potti er ekki óalgeng.\nÉg hef ferðast nokkuð út fyrir landsteinana til að spila golf og hefur mér þótt þetta til mikilla prýði að geta boðið golfurum upp á smá afþreyingu, þetta kemur í veg fyrir það að maður komi 10 mín fyrir teig og spili í fjóra tíma og hlaupi svo á bílastæðið og keyri í burtu.\nÞessi íslenska hefð þykir mér ekki til fyrirmyndar og þykir mér það klúbbanna að tryggja að aðstaða fyrir klúbbamenningu sé til staðar.\nG.R. tók grafarholtsskála til gagngera breytinga og gerði klúbbhúsið nánast fokhelt áður en þeir byggðu innviði þess upp á nýtt. Þessar endurbætur hefðu mátt vera meira útpældar, m.a. var dýrindis parket sett á salinn þannig að maður getur ekki gengið inn á golfskónum og fengið sér að borða og kannski einn kaldann eftir golfhring nema að fara úr skónum. Það vita allir golfarar að það telst til ofbeldis að fara úr skónum eftir 18 holur fyrir framan ókunnuga. Það hefði auðveldlega verið hægt að setja náttúrustein á salinn og leyst þetta leiðindavesen og hefði verið mikil prýði af.\nBúningsaðstaðan í grafarholtsskála er mjög glæsileg en frekar vannýtt að mér finnst. Þarna hefði verið sniðugt að koma fyrir heitum potti eða gufubaði þar sem hægt hefði verið að koma saman og  skeggræða síðustu holur.\nÝmis smáatriði sem þessi koma að gagni til að fá golfara til að tengjast betur og eyða tíma í sínum klúbbi. Þetta myndi með tímanum koma af stað smá klúbbastemningu sem oft vantar hér á Íslandi. Klúbbar ættu að leggja höfuð vel í bleyti áður en ráðist er í byggingu golfskála og pæla aðeins hvernig þeir geti aukið viðveru klúbbfélaga sem og boðið þeim upp á þá afþreyingu sem golfarar meta mest.\nkv,\nIngi Jarl",
    "url": "https://www.hugi.is/golf/greinar/134781/nyir-timar-ny-klubbhus/",
    "url_id": "134781",
    "id": "1013126",
    "replies": [
        {
            "user": "ornsolvi",
            "user_id": "25311",
            "date": "2003-04-10 19:20:03",
            "id": "1013127",
            "reply_to_id": "1013126",
            "text": "Sammála þessu heitur pottur hljómar helv….vel og gufa líka.  Málið er hins vegar að hér á íslandi eru töluvert meira af sundstöðum sem bjóða uppá þetta heldur en erlendis og einnig stutt að fara.  Þessvegna er spurning hversu mikið þetta yrði notað.  Ég myndi samt pottþétt nota þetta."
        },
        {
            "user": "teigur",
            "user_id": "29027",
            "date": "2003-04-11 08:44:16",
            "id": "1013128",
            "reply_to_id": "1013126",
            "text": "Þetta með að fara úr skónum.. það er sjálfsagður hlutur og kurteisi að fara úr skónum. Persónulega fyndist mér það taka allan fínleika af því að koma inn í nýparketlagðan og fínan matsal ef allir myndu æða þar um á skónum. það verður ekki lengi fínt.. og með þessa fínu búningsaðstöðu held ég að það sé engin fyrirstaða að skipta um sokka… margir koma með alveg hrein föt til að fara í eftir hring."
        },
        {
            "user": "goosen",
            "user_id": "34099",
            "date": "2003-04-11 15:04:27",
            "id": "1013129",
            "reply_to_id": "1013128",
            "text": "Sæll Teigur.\nLestu greinina betur áður en þú skrifar eitthvað um málið. Það er ekki verið að tala um að fara beint inn á parketlagt gólfið, ég treysti alveg JARLI að virða reglur. Hann er að tala um að hentugra hefði verið að flísaleggja gólfið í staðinn að parketleggja, og tek ég undir með honum.\nÁ öllum gólvöllum erlendis þar sem ég hef komið hefur enginn beðið mig að fara úr skónum og myndi ég taka að sem dónaskap að fara fram á það.\nHugsaðuþér 4 félagar búnir með 18 og ætla að fá sér einn kaldann, allir úr skónum og setjast niður við borð, flott lykt það, eitt orð OFBELDI.\nÞú með þína sokka, gott mál en ég hef það sem vana að baða mig áður en ég fer í eitthvað hreint enn öll erum við misjöfn.\nMeð það að margir komi með önnur föt til skiptanna hef ég ekki orðið þess var í þau 5 ár sem ég hef verið félagsáður í GR.\nGoosen."
        },
        {
            "user": "hinni",
            "user_id": "26762",
            "date": "2003-04-11 15:59:14",
            "id": "1013130",
            "reply_to_id": "1013129",
            "text": "Það er með ólíkindum ef þú hefur fengið að fara inn í klúbbhús í útlöndum á golfskónum - hvaða golfvelli varstu eiginlega að spila?  mini golfvelli?  það bara hlýtur að vera - það er sjálfsögð kurteisi að kylfingar fari úr skónum eða öllu heldur skipti um skó áður en farið er inn til þess að borða og fá sér einn eftir hring.  Nákvæmlega þetta er það sem tíðkast á flestum golfvöllum þessa heims.  Og talandi um Grafarholtið þá er það þannig að flestir setja settið í bílinn, skipta um skó og fara síðan inn til þess að næra sig, enda ekki um langan veg að fara!"
        },
        {
            "user": "JARL",
            "user_id": "35787",
            "date": "2003-04-12 01:41:43",
            "id": "1013131",
            "reply_to_id": "1013130",
            "text": "Sæll Hinni,\nHeldur þú að ég fari erlendis að spila minigolf?? skemmtileg hugsun. Ef þú lest greinina þá segi ég þar að það hefði verið mun hentugra að setja fallegan stein á salinn, sem er t.d. frammi í veitingasölu. Það hefði einfaldlega auðveldað mörgum kylfingnum sporið. Heimsborgarinn, þú, ættir einnig að vita að golfarar í heitu löndunum fara oft inn í veitingasal og fá sér öl og rist eftir fyrri 9, ekki eru þeir reknir úr skónum. Þó ég sé kannski ekkert ósáttur við salinn, en hann er glæsilegur að mínu mati, þá hefði verið hentugra að setja stein á golfið.\nkv"
        },
        {
            "user": "gallbladra",
            "user_id": "20317",
            "date": "2003-04-12 11:25:38",
            "id": "1013132",
            "reply_to_id": "1013126",
            "text": "Þetta er ekki alveg rétt hjá ykkur en nálægt …. ég fór um jólin til USA og spilaðí á 3 völlum og til skotlands í haust og spilaðu þar á 5-6 völlum og allir þessara valla eru með sérstakan bar fyrir þá sem eru bara rétt að stoppa og annan fyrir þá sem vilja fá sér eitthvað af matseðlinum og kíkja aðeins á imbann. Svona er þetta, parket í fínni matsalnum og flísar eða steinlagt gólf fyrir þá sem stopa stutt."
        },
        {
            "user": "hinni",
            "user_id": "26762",
            "date": "2003-04-14 12:58:53",
            "id": "1013133",
            "reply_to_id": "1013132",
            "text": "Jú,mikið rétt þá er þetta víða þannig að til staðar er bar sem oft er kallaður “spike bar” og þannig er það einnig í Grafarholtinu, flísalögð kaffitería þar sem kylfingar geta sest inn í golfskónum áður og eftir hring."
        }
    ]
}
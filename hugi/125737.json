{
    "forum_title": "Músík almennt",
    "user": "maus",
    "user_id": "479",
    "date": "2003-02-25 23:17:25",
    "title": "Mikið Maus um helgina",
    "text": "Hljómsveitin Maus leggur undir sig skemmtistaðinn Grand Rokk um næstu helgi, leikur bæði á föstudags- og laugardagskvöld til þess að kynna væntanlega breiðskífu sveitarinnar - “Musick” - sem Smekkleysa gefur út í byrjun maí.\nPlatan var hljóðrituð í Das Studio í Þýskalandi síðasta sumar og kláruð í Townhouse hljóðverinu í London í janúar á þessu ári. Núna er verið að vinna að kynningu hennar og útgáfu víðsvegar auk þess sem myndband við lagið “Life in a fishbowl” er í vinnslu.  Titillag plötunnar “Musick” hefur verið í spilun á Radíó X og Rás 2 upp á síðkastið og það er margt annað spennandi í burðarliðnum, en meira um það seinna.\nÞað verður heilmikið maus í þessari viku:\n<b>Fimmtudagur 27. febrúar</b>\nUndirheimar FB - ásamt Búdrýgindi, Lokbrá, Coral, Noise, Bob og Ísidor - til styrktar Regnbogabörnum - hefst kl. 20:00 - 500 kr.\n<b>Föstudagur 28. febrúar.</b>\nGrand Rokk - ásamt Prince Valium & Skurken - hefst kl. 23:59 - 600 kr. - 18 ára aldurstakmark\n<b>Laugardagur 1. mars</b>\nGrand Rokk - ásamt Coral - hefst kl. 23:59 - 600 kr. - 18 ára aldurstakmark\nLeikin verða flest lögin af nýju plötunni, en gestir Grand Rokk fá einnig að heyra eldri lög í bland enda mun lengri dagskrá þar á ferð.\nVið vonumst til að sjá sem flesta á þessum tónleikum þó það væri ekki fyrir minna tilefni en það að bjórinn á afmæli þessa helgi (1. mars)!!  Áhugasömum er líka bent á að fylgjast með okkur á <a href=\"\nhttp://maus.is/\n\">maus.is</a>.",
    "url": "https://www.hugi.is/musik/greinar/125737/mikid-maus-um-helgina/",
    "url_id": "125737",
    "id": "937145",
    "replies": [
        {
            "user": "AllesKlar",
            "user_id": "19099",
            "date": "2003-02-26 00:37:38",
            "id": "937146",
            "reply_to_id": "937145",
            "text": "nei dauði og djöfull af hverju er ég alltaf upptekinn á fimmtudögum, anskotans, ……AAAAAAAAAAAAAAAAA!!!!!!!!!!!!!"
        },
        {
            "user": "bls",
            "user_id": "9477",
            "date": "2003-02-26 01:50:10",
            "id": "937147",
            "reply_to_id": "937145",
            "text": "Jahá þetta hljómar aldeilis vel :)\nNú gæti ég gerst frökk og sagt “djöfull ætla ég að fá mér í Maus um helgina”."
        },
        {
            "user": "skratti666",
            "user_id": "9909",
            "date": "2003-02-26 10:34:41",
            "id": "937148",
            "reply_to_id": "937147",
            "text": "Áfram MAUS!!!!!!"
        },
        {
            "user": "CendenZ",
            "user_id": "795",
            "date": "2003-02-26 11:20:06",
            "id": "937149",
            "reply_to_id": "937148",
            "text": "újé, djöfull ætla ég marr..\nen hvenær ætliði að hafa órafmagnað.. ? ;)"
        },
        {
            "user": "Exitmusic",
            "user_id": "10281",
            "date": "2003-02-26 14:44:33",
            "id": "937150",
            "reply_to_id": "937145",
            "text": "þetta verður action"
        }
    ]
}
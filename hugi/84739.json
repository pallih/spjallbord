{
    "forum_title": "Ljóð",
    "user": "runavala",
    "user_id": "20540",
    "date": "2002-07-14 19:52:54",
    "title": "Myndirðu fella tár?",
    "text": "Ef ég flytti eitthvað burt\nhin ótalmörgu ár.\nEf ég segði þér ekki hvurt,\nmyndirðu fella tár?\nEf að ég í slysi lenti,\nef ég yrði sár.\nEf að eitthvað illt mig henti,\nmyndirðu fella tár?\nEf ég missti heyrn og sjón,\nminn heimur yrði smár.\nEf mig henti eitthvert tjón,\nmyndirðu fella tár?\nEf ég feng’ um dauðsfall fréttir\nog sannar reyndust spár.\nEf ég dæi, væri það léttir,\neða myndirðu fella tár?\nEf að mér af baki fleygði\nminn hugumdjarfi klár.\nEf að háls minn úr lið sér smeygði,\nmyndirðu fella tár?\nÉg veit það vel, að ef þú dæir\nminn heimur yrði grár.\nFegurð hans ei lengur sæir\nþá felldi ég mörg tár.",
    "url": "https://www.hugi.is/ljod/greinar/84739/myndirdu-fella-tar/",
    "url_id": "84739",
    "id": "604550",
    "replies": [
        {
            "user": "divaa",
            "user_id": "11336",
            "date": "2002-07-15 15:41:47",
            "id": "604551",
            "reply_to_id": "604550",
            "text": "Æi, virkilega angurvært, sætt og fallegt. Þér farnaðist vel með rímið líka :) (((knús))) til þín Vala mín!"
        },
        {
            "user": "draslrun",
            "user_id": "19871",
            "date": "2002-07-15 22:36:14",
            "id": "604552",
            "reply_to_id": "604550",
            "text": "frábært ljóð, það besta sem ég hef lesið hingað til! :D\nKeep up the good work! :D"
        },
        {
            "user": "Koppur",
            "user_id": "21225",
            "date": "2002-07-15 23:00:30",
            "id": "604553",
            "reply_to_id": "604550",
            "text": "Já, mér finnst þetta fínt ljóð. Stundum finnst mér rímið dálítið langsótt en tekst samt alltaf að bjarga sér fyrir horn. Þetta er ekki bara fínt ljóð, þetta er frábært ljóð! Sætt, nett og vinalegt :)"
        }
    ]
}
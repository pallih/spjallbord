{
    "forum_title": "Half-Life",
    "user": "zlave",
    "user_id": "106",
    "date": "2003-05-10 14:03:41",
    "title": "Skjálfti 2 | 2003",
    "text": "Skjálfti 2 | 2003 verður haldinn helgina 13. - 15. júní í íþróttahúsi HK (Digranes), Kópavogi.\nMótsgjald er krónur 3500, en þeir sem eru með leikjaáskrift Símans Internets fá 1000 króna afslátt og greiða því 2500 krónur.\nSkráning stendur yfir 15. - 23. maí (opnar 18:00). Við viljum benda fólki á að vera tímanlega í skráningu, fjöldi þáttakenda er takmarkaður og færri hafa komist að en vildu undanfarin mót. Á mótið komast aðeins 528 og hafa þeir forgang inn á mótið sem eru með leikjaáskrift hjá Símanum Internet. Fyrir aðra gildir skráningartíminn. Fyrstur kemur, fyrstur fær.\nSkráningarkerfið verður eins og á síðustu mótum, fyrst þarf að skrá einstakling á mótið (einstaklingsskráning), en fyrir liðakeppnir þarf að stofna lið, og síðan skrá leikmenn í liðið. Ef það reynist nauðsynlegt að takmarka fjölda liða í ákveðnum greinum gildir sú regla, að þau lið sem eru fyrst skráð komast inn, þau seinustu ekki.\nKeppt verður í eftirfarandi greinum á mótinu:\nHalf-life:\n- Counterstrike (hámark 64 lið)\n- Day of Defeat\nQuake 2:\n- Action Quake TP\nQuake III Arena:\n- Deathmatch Teamplay\n- Capture The Flag\n- 1 on 1 (hámark 64 þáttakendur)\nWarcraft III (2v2)\nBattlefield 1942 (Ef næg þáttaka næst)\nFyrir hönd Skjálftap1mpa,\nzlave",
    "url": "https://www.hugi.is/hl/tilkynningar/141931/skjalfti-2-2003/",
    "url_id": "141931",
    "id": "1073304",
    "replies": [
        {
            "user": "blaahh",
            "user_id": "72051",
            "date": "2009-07-23 01:28:47",
            "id": "6798347",
            "reply_to_id": "1073304",
            "text": "Hérna"
        }
    ]
}
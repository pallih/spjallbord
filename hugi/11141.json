{
    "forum_title": "Deiglan",
    "user": "BessiB",
    "user_id": "3098",
    "date": "2000-12-10 17:55:14",
    "title": "Varðandi könnun",
    "text": "Fyrst vil ég taka það fram að ég hef ekkert á móti samkynhneigðum, ég er bara að hugsa um velferð barnanna.\nMér finnst niðurstaða þessarar könnunar mjög áhugaverð. Ég meina, ef þið spáið í það hvaða áhrif það hefði á krakkan ef foreldrar hans væru samkynhneigðir. Það leikur enginn vafi á því að hann yrði lagður í einelti og það yrði komið fram við hann sem samkynhneigðan.\nÞað væri allavega ekki hægt að leyfa þetta eins og viðhorfið er í dag en það er að breytast þannig að það yrði líklega í lagi eftir 10-20 ár.\nE-220",
    "url": "https://www.hugi.is/deiglan/greinar/11141/vardandi-konnun/",
    "url_id": "11141",
    "id": "66967",
    "replies": [
        {
            "user": "radical",
            "user_id": "5666",
            "date": "2000-12-10 19:02:14",
            "id": "66968",
            "reply_to_id": "66967",
            "text": "Einhverstaðar verður að byrja… þetta snýst allt um hvernig börn er alin upp yfir höfuð… nú hefur þú t.d. ekkert á móti samkynhneigðum.. elur þú börnin þín upp samkvæmt því (ef þú átt einhver)? Það er alltaf erfitt að byrja en það er hægt að bíða endalust eftir viðhorfum fólks…\nNefni sem dæmi þegar blökkumenn fengu fyrst leyfi til þess að stunda “hvíta” skóla í USA, ekki voru nú allir sáttir við það til að byrja með (og það eru örugglega einhverjir þarna úti sem eru enn á móti því). Viðhorf fólks breytist og þróast með reynslunni, ekki að sjálfu sér.\npotent"
        },
        {
            "user": "Gandalfur",
            "user_id": "1129",
            "date": "2000-12-10 19:58:48",
            "id": "66969",
            "reply_to_id": "66968",
            "text": "Vel sagt potent"
        },
        {
            "user": null,
            "user_id": null,
            "date": "2000-12-10 21:43:24",
            "id": "66970",
            "reply_to_id": "66967",
            "text": "Þegar verið er að banna samkynhneigðum að ættleiða felur fólk sig oftast bakvið þá röksemd að það komi sér illa fyrir börnin. Því þeim verði strítt af öðrum krökkum. Þetta er byggt á misskilningi því sríðnin er ekki vegna kynhneigðar foreldrana. Hún er vegna gífurlegra fordóma og skorts á umburðalyndi. Með sömu rökum ætti að banna börnum, með lögum, að pissa undir því annars yrði þeim strítt. Hér verður því að ráðast gegn fordómum með því að kenna börnum (og foreldrum) umburðalyndi en ekki með því að banna samkynhneigðum að ættleiða börn."
        },
        {
            "user": "Amything",
            "user_id": "76",
            "date": "2000-12-10 21:48:57",
            "id": "66971",
            "reply_to_id": "66967",
            "text": "að banna góðu fólki að ala upp börn er bara einfaldlega fáránlegt og ignorant hugsunarháttur.\nég segi ekki meir þar seme hinir hafa sagt það sem segja þarf. ég verð bara fúll þegar svona er komið framm við fólk (þótt þú “hafir ekkert á móti því”)."
        },
        {
            "user": "elDoro",
            "user_id": "3625",
            "date": "2000-12-11 14:55:59",
            "id": "66972",
            "reply_to_id": "66967",
            "text": "Það er án nokkurs efa mjög létt mál að finna til fleiri gagnkynhneigða foreldra sem eru algerlega óhæfir til að ala upp börn heldur en samkynhneigða. Ef barn A stríðir barni B á því að barn B eigi tvo pabba þá eru meiri líkur á því að foreldrar barns A séu verri foreldrar heldur en þessir tveir pabbar eða tvær mömmur. Með því að setja lög þess efnis að einn hópur fólks megi ekki gera eitthvað sem allir aðrir geta gert er ekki verið að leggja grunn að breyttum viðhorfum. Breytt viðhorf koma með breytingum."
        },
        {
            "user": "gmc",
            "user_id": "2689",
            "date": "2000-12-11 17:11:07",
            "id": "66973",
            "reply_to_id": "66967",
            "text": "það er rétt, en það er samt leiðinlegt fyrir samkynhneigða að þeir megi ekki eiga barn, bara því þeir elska einhvern af sama kyni og þeir sjálfir eru!!!"
        }
    ]
}
{
    "forum_title": "Fjármál og viðskipti",
    "user": "molby",
    "user_id": "16818",
    "date": "2002-01-19 13:40:43",
    "title": "Hlutabréf...",
    "text": "Sælt veri fólkið,\nEigum við ekki að koma upp almennilegri umræðu um hlutabréfaviðskipti og það sem við kemur þeim hérna á huga.is? Hvar sjá menn kauptækifæri á markaðnum í dag? Er það Baugur, Bakkavör, Össur, Pharmaco, Delta, Íshug og Marel? Það finnst mér menn allavega vera tala um. Eruð þið sammála þessu? Flest öll þau fyrirtæki sem fjármálafyrirtækin mæla með kaupum í eru útflutningsfyrirtæki með megintekjur sínar erlendis frá. Er það tilviljun eða ekki? Ég veit að margt illt hefur verið ritað um Kaupþing og er ég sammála mönnum um að vinnubrögð Kaupþingsstjóra voru hreint ekki til fyrirmyndar. En er Kaupþing ekki góður fjárfestingakostur í dag? Þeir eiga stóra hluti í t.d. Baugi, Bakkavör, Delta og Pharmaco og þegar þeir losa þá hluti mun verða gríðarlegur söluhagnaður. En annars langar mig að fá viðhorf fólks á þessu.\nKveðja,\nMölflugan",
    "url": "https://www.hugi.is/fjarmal/greinar/60916/hlutabref/",
    "url_id": "60916",
    "id": "411404",
    "replies": [
        {
            "user": "jonr",
            "user_id": "3773",
            "date": "2002-01-22 13:29:02",
            "id": "411405",
            "reply_to_id": "411404",
            "text": "Well, mín reynsla er sú að kaupa eigin skuldabréf. Þetta eru bréf sem bera 15% eða hærri vexti, og eru auk þess verðtryggð og oft með veði í fasteignum. Þau geta ekki klikkað.\nJ."
        },
        {
            "user": null,
            "user_id": null,
            "date": "2002-02-01 19:02:30",
            "id": "411406",
            "reply_to_id": "411404",
            "text": "Gott mál að koma upp umræðu um hlutabréf hér. Takk fyrir það. Hinn örsmái íslenski markaður er eitt af vandamálunum - eins reynsluleysi aðila á markaðnum - að ekki sé talað um blessaða krónuna okkar sem ætti heima á Þjóðminjasafninu. Þegar maður hugsar til baka um Internetbóluna og fjarskiptabóluna og ráðleggingar svokallaðra fjármálaráðgjafa (les:sölufulltrúar í millifínum fötum) þá get maður ekki varist brosi. Þetta voru allt óljósar væntingar á fúnum og feysknum grundvelli. Hlutverk íslenskra fjölmiðla er svo sérstakt umræðuefni í þessu sambandi. Það dugði að senda fréttatilkynningu þar sem fram kæmi að gerður hefði verið samstarfssamningur við erlendan aðila (sem gefur trúverðugleika) og jafnvel að hann hefði keypt í viðkomandi fyrirtæki (sýndarkaup) og Bingó! Fréttin í loftið án gagnrýninnar yfirferðar og Íslendingar í biðröðum að kaupa. Raunar er stærsta auðlindin hér trúgirni Íslendinga. Það er sannarlega vannýtt auðlind. Maður ætti að gerast útgerðarmaður og gera út á trúgirnina því þar eru ríkulegir fjárstraumar í boði. Engin leyfi þarf og engan kvóta. Hver man ekki eftir fótanuddtækjum, HerbaLife, nefúðalyfjum, (þar sem menn stóðu í biðröðum til að kaupa), Decode, Íslandssíma og síðast vörulistabrellunni. Hlutabréf eru almennt séð ekki leið til skyndigróða. Þeir sem ætla að græða þannig á þeim á löglegan hátt ættu frekar að spila í happdrætti. Peningarnir renna þá allavegana til góðra málefna (oftast a.m.k.) Maður bindur talsverðar vonir við tengingu við Norræna verðbréfamarkaðinn - hann er vonandi nægileg ögun fyrir íslenska aðila og viðskipti verða í miklu eðlilegra og viðskiptavænna umhverfi. Telja má að við mat á vænleika óljósra hlutabréfa (ef svo má segja) eigi ekki aðeins að leita upplýsinga um sjálfsögð grunnatriði við verðmat heldur einnig að ráðgast við sálfræðing því það virðist sem sálfræðin spili stóra rullu í hegðun markaðarins.\nÉg held að greinarhöfundar hafi rétt fyrir sér um þau fyrirtæki sem hann nefnir - þetta eru allt ágætis fyrirtæki sem hafa ekki fallið í þá gryfju að “hæpa” sig upp í fjölmiðlum. Tekjur í erlendri mynt eins og ástand og framtíðarhorfur í dag líta út eru mjög gott mál."
        },
        {
            "user": "niflheimur",
            "user_id": "19976",
            "date": "2002-04-07 17:26:37",
            "id": "411407",
            "reply_to_id": "411404",
            "text": "Við vitum t.d. að ‘baby boomer’ kynslóðin er að fara á eftirlaun. Við erum að tala um fólk sem átti allt að 7 börnum og meira, 6 systkyni og meira. Þess vegna er einmitt Pharmaco og Delta vænlegir kostir. Því allt þetta fólk það þarf lyf á sínum eldri árum."
        },
        {
            "user": "idf",
            "user_id": "20187",
            "date": "2002-04-08 20:25:56",
            "id": "411408",
            "reply_to_id": "411404",
            "text": "Ég hef heyrt að Delta eigi eftir að hækka töluvert meira og samruninn við Omega hafa góð árhif."
        },
        {
            "user": "molby",
            "user_id": "16818",
            "date": "2002-04-11 09:12:46",
            "id": "411409",
            "reply_to_id": "411408",
            "text": "Hvar heyrðirðu það idf? Eru þeir ekki búnir að taka út sína hækkun í bili?"
        },
        {
            "user": "idf",
            "user_id": "20187",
            "date": "2002-04-12 11:29:16",
            "id": "411410",
            "reply_to_id": "411409",
            "text": "Lítill fugl sagði mér að enn ætti eftir að hækka…"
        },
        {
            "user": "idf",
            "user_id": "20187",
            "date": "2002-05-22 20:15:44",
            "id": "411411",
            "reply_to_id": "411409",
            "text": "Hvað sagði ég ?"
        },
        {
            "user": "molby",
            "user_id": "16818",
            "date": "2002-06-01 14:32:48",
            "id": "411412",
            "reply_to_id": "411411",
            "text": "Þú hefur allavega ekki haft rétt fyrir þér ennþá. Gengið var 74,5 þá, núna er það 69,5."
        },
        {
            "user": "Foo",
            "user_id": "1931",
            "date": "2002-06-05 18:19:48",
            "id": "411413",
            "reply_to_id": "411412",
            "text": "Er ekki Össur líka að gera góða hluti? Er það ekki fyrirtæki sem er að gera merkilegar tilraunir og frábær ný “tæki,” mér finnst eins og maður sé búinn að heyra ýmislegt jákvætt um það á síðustu mánuðum/misserum . . . ?"
        },
        {
            "user": "idf",
            "user_id": "20187",
            "date": "2002-06-06 00:57:22",
            "id": "411414",
            "reply_to_id": "411412",
            "text": "Það er rétt, það er eitthvað verið að losa eftir yfirtökuna á Omega Farma. Einhverjar skoðanir um verðþróun.?\nSvo er DeCode að fara til fjandans á Nasdaq, með biotech geiranum, myndi e.h. kaupa núna eða hvað haldið þið að þeir fari lágt, verði kannski “pennystock” fljótlega ?"
        },
        {
            "user": "molby",
            "user_id": "16818",
            "date": "2002-06-08 08:39:28",
            "id": "411415",
            "reply_to_id": "411414",
            "text": "Sæll idf,\nÉg er sammála þér í því að það gott kauptækifæri í Delta en einnig Pharmaco núna. Greiningadeild Delta verðmat gengi Delta 86 núna og 97 eftir eitt ár. Það er mjög líklegt að gengið sé að dala aðeins vegna þess að innherjar eru að selja einsog þú bentir á. Fyrirtækið er metið á 15 milljarða og verðbréfafyrirtækin eru að spá þeim hagnaði upp á a.m.k. 1,8 milljarð í ár. Pharmaco hefur hins vegar gríðarlega sterka eiginfjárstöðu og var að losa sig við innlenda hlutann (heildsöluna) sem mun gefa þeim „slagkraft“ einsog Sindri forstjóri Pharmaco orðaði það. Þeir eiga núna um 8% af eigin bréfum sem segir okkur að það er eitthvað að fara gerast. Síðan er það spurningin hvenær það gerist. Björgólfur Thor hefur náttúrulega góð sambönd í Rússlandi. Kannski kaupir hann fyrirtæki þar eða annars staðar í A-Evrópu. Ef ekki þá munu hluthafar fá myndarlegan arð. Sjálfur býst ég við frekari fyrirtækjakaupum hjá þeim. Einnig er fróðlegt að skoða eiginfjárhlutfall Delta annars vegar og Pharmaco hins vegar. Delta er með 25-30% eiginfjárhlutfall á meðan Pharmaco er með tæplega 60% eiginfjárhlutfall. Pharmaco er mun betur statt til að yfirtaka eitthvað félag. Einnig er Pharmaco að byggja nýja fullkomna verksmiðju sem á að vera tilbúin í lok september 2002. Það mun gefa félaginu gríðarlega möguleika þar sem þeir geta selt lyfin sín til vestrænna ríkja en hingað til hafa þeir nær eingöngu selt til A-Evrópu og Asíulandanna nálægt Búlgaríu. Eins með Delta þá eru þeir að uppfæra verksmiðjuna sína á Möltu og þá geta þeir nýtt hana til að framleiða sín söluhæstu lyf sem þeir hafa hingað til eingöngu framleitt á Íslandi. Þannig að ég sé eingöngu frekari vöxt framundan hjá íslensku samheitalyfjafyrirtækjunum Delta og Pharmaco. Í sambandi við verðþróun þá tippa ég á að innan árs verði gengið á báðum félögum ekki undir 100. (08.06.2003) Hvað finnst ykkur? Eruði sammála mér með þessi tvö félög?\nÍ sambandi við deCode þá gæti það allt eins farið langt niður eða hátt upp. Það er í raun ómögulegt að tippa á það. En það er nokkuð ljóst að á meðan félagið skilar ekki hagnaði er erfitt að verðmeta það. Eitt er þó ljóst að deCode er ekki í „tísku“. En deCode hlýtur að vera góð langtímafjárfesting ef þeir ná markmiðum sínum sem þeir hafa gert hingað til. En númer 1, 2 og 3 er að félagið skili hagnaði í náinni framtíð. Ef það gerist munum við sjá mikla gengishækkun frá því sem nú er.\nJæja, ég held að það sé komið gott í bili. Gaman væri að fá comment frá ykkur um þetta allt saman. Einnig væri gaman að fá ábendingar um fleiri félög.\nBestu kveðjur,\nmölflugan"
        },
        {
            "user": "idf",
            "user_id": "20187",
            "date": "2002-06-23 22:02:07",
            "id": "411416",
            "reply_to_id": "411415",
            "text": "Fínn þessi síðasti póstur, ég var að eignast slatta af Delta og er að spá hvað/hvort ég á að losa mikið.\nEn annað, er e.h. að versla á NASDAQ ? ‘Eg brenndi mig frekar illa 2000/2001 en á smá en er hættur að “treida”, en er að veita athygli fyrirtækjum sem hafa eitthvað með Ísland að gera t.d. DCGN, þ.e. DeCode.\nAnnað sem ég er að skoða heitir Ballard Power(BLDP)sem er að þróa/framleiða “fuelcells” þessa sem ganga fyrir vetni og verða í strætóunum sem koma hingað vegna vetnisverkefnisins. Sá minnst á þá sem félaga Daimler Chrysler og Ford held ég, vegna fjárfestinga þeirra í fyrstu vetnisstöðinni hér. Það var mælt með kaupum á þeim í FORTUNE um áramótin á c.a. 25 en þeir eru hrundir í c.a. 18. og virðast vera að “testing lows”. Ég ætla að fylgjast með og kaupa smá ef að “technicals” eru ´réttir og markaðurinn sýnir smá líf. Annars fer þetta eftir trú manna á þessa nýju “vetnisveröld”\n’Eg hef verið að skoða messageboards á Yahoo um BLDP og sendi hér linkinn á einn póst þar sem er minnst m.a. á Íslenska prójectið.\nhttp://messages.yahoo.com/bbs?.mm=FN&action=m&board=8728891&tid=bldpf&sid=8728891&mid=66941\nKveðja,\nIDF"
        },
        {
            "user": "idf",
            "user_id": "20187",
            "date": "2002-08-06 22:22:30",
            "id": "411417",
            "reply_to_id": "411416",
            "text": "Eftir miklar lækkanir hækkaði BLDP vel í dag vegna e.h. sameiginlegarar yfirlýsingar með Ford. BLDP stendur m.a. að þessu vetnisvæðingu hér."
        },
        {
            "user": "idf",
            "user_id": "20187",
            "date": "2002-07-02 00:04:39",
            "id": "411418",
            "reply_to_id": "411412",
            "text": "Hvað sagði ég ? Mér skylst að greinarar Búnaðarbanka séu mjög bjartsýnir, spái 80 áður en langt um líður."
        },
        {
            "user": "idf",
            "user_id": "20187",
            "date": "2002-08-17 11:28:23",
            "id": "411419",
            "reply_to_id": "411404",
            "text": "DCGN komid nidur fyrir $ 3.00, i fyrsta sinn !"
        },
        {
            "user": "idf",
            "user_id": "20187",
            "date": "2002-09-03 18:48:06",
            "id": "411420",
            "reply_to_id": "411404",
            "text": "DCGN komið niður fyrir 2 $ !"
        }
    ]
}
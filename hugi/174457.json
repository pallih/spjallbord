{
    "forum_title": "Heimspeki",
    "user": "shelob",
    "user_id": "19816",
    "date": "2003-10-26 02:35:14",
    "title": "Tilgangur lífsins, bönd samfélagsins, o.fl.",
    "text": "Hér sat ég um helgi og las leiðinlega, þurra danska bók fyrir skólann um hörmungar þegar eitthvað sló mig.\nÞessi ákveðna tilvitnun sem kom þessari skrift í gang var frá ákveðinni konu komin sem öskraði og veinaði að hún gæti ekki gert neitt vegna þess að hún hefði svo mikið að gera. Þetta getur maður sér hvar sem er, líklega hafið þið öll lent í þessu. Því eldri sem maður verður, því meira áberandi verður þetta. Ég er á fyrsta ári í menntaskóla, og þegar hef ég engan tíma, eða frekar, ekki nógan tíma til þess að virkilega gera eitthvað. Og hvað tekur tímann?\nÍ þessu tilfelli menntun. Þetta heilaga hugtak. Við erum menntuð eða siðmenntuð. Ómenntað fólk er illt fólk, fólk sem sker sig úr.\nÞað er það sem þjóðfélag er. Það eru allir soðnir niður í sama farið, stereótýpur. Þeir eldri ganga í jökkum, þeir lægri í einhverju léttara, hvor hópur þráir að vera hinn. Sá fyrrnefndi vill frelsi frá vinnu, sá seinni frelsi frá menntun. Báðir hópar eru fórnarlömb samfélagsins. Fólk hatar þessa skyldu sem á það hefur verið lagt, það finnur enga hamingju lengur. Of langur tími hefur liðið í rútínu. Þess vegna er það að, eins og hver maður veit, þetta kerfi sem við búum við virkar alls ekki. Til að kerfi eins og þjóðfélag okkar er gæti virkað fullkomlega þurfa allir að vera eins.\nEn það erum við ekki. Við erum öðruvísi, við erum einstaklingar. Hið fullkomna þjóðfélag, Útópían, er ekki möguleg. Ímyndið ykkur Útópíuna. Hver og einn einstaklingur eins og aðhyllist aðeins það starf sem honum var úthlutað, hugsunar ?og hamingjulaust. Hvað væri það? Hræðilegt, en fullkomið.\nFullkomnun. Það er það sem Guð er og hefur alltaf verið, fullkomnun. Eitthvað sem við menn erum ófærir um. Með Guði viljum við leiðtoga sem er óvéfengjanlegur. Við viljum að fullkomnun sé til með Guði, því að þegar við deyjum viljum við öðlast hana, viljum við halda í von.\nEr von það sem bindur okkur saman, það sem menn eiga sameiginlegt?\nSem færir mig aftur að upprunalega umræðuefninu. Ég vona að ég geti einhvernveginn notið lífsins án þess að taka heilalaust á móti því sem soðið er ofan í mig með menntun minni. Siðferði er það sem við lærum helst í skólum, gott sem slæmt. Það sem maður lærir af kennaranum er ekkert miðað við það sem við lærum um lífsins gang af öðrum nemendum í sömu sporum. Síðan erum við rekin af hinni eiginlegu menntabraut, og látin læra það sem er hægt aðrir geta kennt manni inní tímum.\nVið erum helstu kennararnir, við vitum hvaða kennsluaðferðir virka á okkur sjálf. En hinsvegar eru okkur aðeins gefin ákveðin vitneskja til að kenna sjálfum okkur, sem færir okkur aftur að samfélaginu sem við búum í.\nHvar er frelsið? Getum við gert það sem okkur lystir? Kerfið er sett svo upp að allir eiga að vera að þjóna sjálfum sér, en jafnframt að þjóna fjöldanum. Það að maður sé að svíkja fjöldann er rugl. Það eina sem við hugsum um erum við sjálf, okkar eigin hagsmunir, og það er alls engin hræsni eða vitni um skort á manngæsku, það er einfaldlega staðreynd.\nÞegar ég losna úr menntun, hvað mun þá taka við? Skítastarf, léleg íbúð og kelling? Rútína, daginn út og inn? Eignast börn, en aldrei hafa tíma til að vera með þeim? Skilja svo, að sjálfsögðu, vegna árekstra milli vinnunar og einkalífsins, eins og svo margir gera?\nÞað er tilgangur lífsins. Að halda áfram í þessari eilífu leit að hamingju, að fullkomnun, að alsælu, að Nirvana, að Guði, eða hvað sem maður vill kalla það. Okkur er talin trú um að við getum öðlast þetta í gegnum menntun, góða vinnu, konu, þrjú lítil börn, hund, lítinn kettling, sem hleypur í kringum vatnið. En þegar þar er komið er fólk í alsælu í nokkra mánuði eða janfvel ár, en svo fer maður að vilja meira, og meira og meira og meira. Að vinna sig upp, fæða metnaðargirndina. Og þegar maður er kominn á toppinn horfir maður á restina af heiminum og hugsar að þarna liggi hamingjan.\nOg stríð brýst út. Það virðist alltaf vera endapunktur alls í mannkynssögunni, og mun verða áfram, bendir allt til. Því að þegar að næsta stríði kemur, þá munu mjög margir komast að því hvort þessi fullkomnun, tilgangur lífsins og frelsi frá böndum samfélags, sé til.",
    "url": "https://www.hugi.is/heimspeki/greinar/174457/tilgangur-lifsins-bond-samfelagsins-ofl/",
    "url_id": "174457",
    "id": "1334912",
    "replies": [
        {
            "user": "snokru123",
            "user_id": "27669",
            "date": "2003-10-26 12:53:29",
            "id": "1334913",
            "reply_to_id": "1334912",
            "text": "Grein þessi er staðreynd á allra vegu….\nSannleikurinn sagður……\nShelob snillingur…..\nQuote úr Fylkið: Endurhlaðið….. (bastarður)"
        },
        {
            "user": "BudIcer",
            "user_id": "18832",
            "date": "2003-10-26 13:12:29",
            "id": "1334914",
            "reply_to_id": "1334912",
            "text": "Góð grein hjá þér minn kæri shelob. Hin eilífa leit að hamingju er einmitt meðal annars tilgangur lífsins. Ég hef verið að hugsa um þessa hluti lengi og einmitt komst að þeirri niðurstöðu að tilgangur lífsins er að öðlast hamingju og líka þróun í átt að fullkomnun. En eins og við vitum flest, þá mun sú leit seint ganga því mannlegt eðli kemur í veg fyrir að við verðum fullkomin og öðlumst fullkomna hamingju.\nHvað er það sem veldur því að við notum bara sirca 10% af getu heilans? Jú, ef við myndum nota 100% þá myndum við fatta svo marga hluti að við myndum ekki ráða við það, en núna er ég með mín aumu 10% að segja þetta. Er þetta bara bull hjá mér eða meikar þetta eitthvað sens? Tökum dæmi: Albert Einstein var gríðarlega gáfaður, hann vissi hluti sem hann átti alls ekki að geta vitað um. Hann vissi t.d. um svarthol, þetta átti engin maður að vita um á þessum tíma. Hann Einstein gamli notaði bara svo mikið af heilanum að hann gat fattað svona hluti.\nEn núna er ég farinn að bulla, vi ses."
        },
        {
            "user": "snokru123",
            "user_id": "27669",
            "date": "2003-10-26 13:23:23",
            "id": "1334915",
            "reply_to_id": "1334914",
            "text": "Reyndar, fólk sem notar heilann meira er heimskara en fólk sem notar minna því þau þurfa að nota meira til þess að vera greind á sinn hátt.  Einstein notaði tiltörulega lítinn part af heilanum…"
        },
        {
            "user": "DrEvil",
            "user_id": "25921",
            "date": "2003-10-26 13:54:39",
            "id": "1334916",
            "reply_to_id": "1334912",
            "text": "Góðar pælingar, mjög svo. Afbragðs skrif shelob, þú átt hrós skilið."
        },
        {
            "user": "VeryMuch",
            "user_id": "10074",
            "date": "2003-10-26 14:06:17",
            "id": "1334917",
            "reply_to_id": "1334912",
            "text": "Shelob:\nGóð grein, þroskuð.\nRáð frá þeim sem hefur verið þar:  Nýttu þér “Fylkið” þangað til staða þín gefur þér aðstöðu til að brjótast til frelsis.  Ekki þjófstarta, eins og ég. ;)\nKv.\nVeryMuch"
        },
        {
            "user": "fridfinnur",
            "user_id": "4873",
            "date": "2003-10-26 14:14:37",
            "id": "1334918",
            "reply_to_id": "1334917",
            "text": "Fín skrif, ég snerti á keimlíkum punktum í einhverjum af mínum fyrri skrifum…getur nálgast þau hér:\nhttp://www.hugi.is/heimspeki/greinar.php?grein_\nid=16333237\nog hér:\nhttp://www.hugi.is/heimspeki/greinar.php?grein_\nid=16324713"
        },
        {
            "user": "snokru123",
            "user_id": "27669",
            "date": "2003-10-26 15:01:39",
            "id": "1334919",
            "reply_to_id": "1334917",
            "text": "Held að þú hafir ekki fattað þetta Fylkið dæmi….\nVið Shelob og fleiri gerðum stuttmyndir sem heta Fylkið og Fylkið Endurhlaðið sem er hægt að downloada á kvikmyndagerð hérna á huga.  Sko það var sko setning úr grein hans úr myndinni okkar….."
        },
        {
            "user": "VeryMuch",
            "user_id": "10074",
            "date": "2003-10-26 20:46:27",
            "id": "1334920",
            "reply_to_id": "1334919",
            "text": "Cid:\nOkey, ég skildi þetta sem hið orginal Matrix, enda var hún á RÚV, í gær. ;)\nEn það sem ég átti við var Matrix=Fylkið=Samfélagið/hefðir oþh.\nKv.\nVeryMuch\nPs. Stuttmyndin skýrir samræmið í myndunum ykkar, og samræmi við Fylkið, væntanlega?"
        },
        {
            "user": "shelob",
            "user_id": "19816",
            "date": "2003-10-26 21:07:27",
            "id": "1334921",
            "reply_to_id": "1334920",
            "text": "Að sjálfsögðu. Næsta grein á dagskrá hjá mér er einmitt spurning um “Hvað er The Matrix?” tengt samfélaginu og böndum þess."
        },
        {
            "user": "Dahlia",
            "user_id": "17898",
            "date": "2003-10-26 19:16:40",
            "id": "1334922",
            "reply_to_id": "1334912",
            "text": "Góð grein. Sumt þarna sem er eins og dregið út úr eigin huga. Annað sem er líka áhugavert og nýtt fyrir mér. Góðar pælingar."
        },
        {
            "user": null,
            "user_id": null,
            "date": "2003-10-28 04:18:08",
            "id": "1334923",
            "reply_to_id": "1334912",
            "text": "tu serd ekki tilgangin fyrir hugsunum tinum\ntru er ekki til"
        },
        {
            "user": "marxus",
            "user_id": "12143",
            "date": "2003-11-03 12:58:27",
            "id": "1334924",
            "reply_to_id": "1334912",
            "text": "“Okkur er talin trú um að við getum öðlast þetta í gegnum menntun, góða vinnu, konu, þrjú lítil börn, hund, lítinn kettling, sem hleypur í kringum vatnið.”\nOkkur er meira að segja talið trú um að við getum ekki öðlast hamingju í gegnum þessa hluti, en samt heldur fólk áfram að eltast við þá. Sú klisja t.d. að “peningar veiti manni ekki hamingju” er á allra vörum, m.a.s. seðlabankastjóra, en samt lifa flestir eftir þeirri lífsreglu að peningar veiti í rauninni hamingju."
        },
        {
            "user": "Marz",
            "user_id": "26655",
            "date": "2003-11-17 22:13:11",
            "id": "1334925",
            "reply_to_id": "1334912",
            "text": "Góð grein shelob\nég held að við notum bara 10% í meðvitaða hugsun en við notum örugglega meira við að taka við skilaboðum frá skilningarvitunm"
        }
    ]
}
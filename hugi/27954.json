{
    "forum_title": "Rokk",
    "user": "mAlkAv",
    "user_id": "6073",
    "date": "2001-05-20 01:56:03",
    "title": "Án tónlistar væri lífið mistök",
    "text": "Nietzsche kom niður á gríðarlegan sannleika þegar hann skrifaði þetta: “Án tónlistar væri lífið mistök”\nMér finnst þessi tilvitnun tengja vel saman þau áhugamál sem ég er yfir og líklega ætti þessi grein erindi inn á þau bæði.\nÞetta gæti jafnvel orðið tilfinningaþrungin (ekki um of þó) grein hjá mér og ég vona að þið afsakið.\nÉg var í bíó og sá Almost Famous og hún vakti eitthvað innra með mér sem gerir það að verkum að ég verð að öskra:“ég elska tónlist, ég elska rokk!” Ég öskra ekki að ég sé gullið goð, eins og ein aðalpersóna í myndinni gerir og vitnaði þar með í Robert Plant sem gerði það víst einu sinni, því ég er það ekki, ég hef aldrei nokkurn tímann lært á hljóðfæri og fæ því aldrei að skapa neitt svona.  Ég er fastur í sömu sporum sem aðalpersóna myndarinnar og flest ykkar, sem eruð að lesa, eruð í.  En hvað með það, við höfum tónlistina og við getum notið hennar og ég held að það sé að vissu leyti mun betra, alla vega nógu gott.\nÞað rifjaði upp fyrir mér hvernig það er að finna tónlist sem snertir mann, það er í raun stutt síðan að það gerðist síðast hjá mér þegar ég byrjaði í alvörunni að hlusta á Placebo.  Það rifjaðist upp fyrir mér þegar ég féll fyrir Queen og eyddi öllum peningum mínum í að kaupa allt sem ég komst yfir með þeim.  Það rifjaðist líka upp fyrir mér í bílnum á leiðinni heim þegar Wildboys byrjaði að Duran Duran var líklega fyrsta ástin mín (í tónlistarlegum skilningi), síðan Bítlarnir og síðan hef ég kynnst meiru og meiru.\nTónlist skiptir mig máli og ég er heppinn að hafa hana sem förunaut í gegnum lífið, ég vona að ég muni aldrei gleyma því.  Ef maður getur lokað augunum og skynjað tónlistina og fundið hverning hún smýgur inn og vekur tilfinningar innra með manni þá er lífið ekki merkingarlaust.  Ef tónlistin hefur þessi áhrif á þig þá ertu heppinn og mér er sama hvort þú sért að hlusta á Beethoven eða Slayer, það skiptir ekki máli.\nÉg er örugglega kjánalegur oft þegar ég er að hlusta á tónlist, ég sveifla höndunum, ég þykist spila á gítar eða berja trommur, ég þykist stjórna hljómsveitinni, ég hef ímyndað mér að ég sé að syngja í míkrófón þegar ég var með kúst, ég syng af hjartans list þó rödd mín sé ómerkileg.  Tónlist getur komið mér til að gráta eða hlæja og allt þar á milli.\nKannski þurfti ég ekki að skrifa þessa grein nema fyrir það eitt að geta öskrað á þessum stað sem er í raun turninn sem ég nota yfirleitt til að tjá mig: “ég elska tónlist, ég elska rokk og ég er glaður að ég er lifandi til að njóta þess!”\nAldrei gleyma tónlistinni.",
    "url": "https://www.hugi.is/rokk/greinar/27954/an-tonlistar-vaeri-lifid-mistok/",
    "url_id": "27954",
    "id": "186374",
    "replies": [
        {
            "user": "ChuckBerry",
            "user_id": "7938",
            "date": "2001-05-20 02:34:00",
            "id": "186376",
            "reply_to_id": "186374",
            "text": "Þú hefur verið mjög innblásinn þegar þú skrifaðir þetta.\nÞað er nú ekki gott að commenta á þetta nema að það deila sennilega margir þessum tónlistaráhuga með þér(td ég) og það eru sennilega allir hálf bjánalegir þegar þeir hlusta á tónlist(séu þeir einir eða bara fullir) og tónlist skiptir mig miklu máli allavegana myndi ég láta Pc tölvuna, Playstation 1 & 2, sjónvarpið, vídeótækið og jafnvel bílinn minn áður en ég léti plötusafnið mitt af hendi, það er það eina veraldlega sem ég held uppá og þyki “vænt um”, ég gæti ekki lifað án tónlistar, ég hlusta á tónlist 2-10 tíma á dag, td er ég búinn núna að vera að hlusta á tónlist nonstopp frá hádegi (Astral weeks með Van Morrison er í spilaranum núna) ásamt því að læra.\nStærðfræðipróf á Mánudaginn og ég skil ekki neitt, kannski ég ætti að slökkva á spilaranum og tölvunni svo ég geti einbeitt mér almennilega?"
        },
        {
            "user": "wrathchild",
            "user_id": "7609",
            "date": "2001-05-20 02:41:21",
            "id": "186377",
            "reply_to_id": "186374",
            "text": "Þetta er mjög hjartnæm grein hjá þér og er ég þér algerlega sammála!\nÉg elska einnig rokk(samt ekki allt)og lít oft út eins og fífl við að taka loftgítarsóló við bönd eins og Slayer,iron maiden pantera,black sabbath,sepultura og guns´n roses svo bara brotabrotabrot sé nefnt.\nMálið er að tónlist er eitt af því sem veldur manni hvað mestri gleði og ánægju í lífinu.\nEins man ég eftir þegar ein persóna almost famous segjir eitthvað á þessa leið. “…að elska einhverja hljómsveit eða lagstúf svo mikið að þér verkjar”. Þessu hef ég oft fundið fyrir og verða viðbrögð manns þá oft ansi hörð þegar hljómsveitin manns verður fyrir illu umtali.\nÉg finn til dæmis fyrir svona mikilli ást í garð Slayer og finnst manni þá sárt að heyra illt umtal um þá og ég er viss um að flest ykkar bera svona tilfinningar til einhvers bands."
        },
        {
            "user": null,
            "user_id": null,
            "date": "2001-05-20 02:49:30",
            "id": "186378",
            "reply_to_id": "186374",
            "text": "Like spoken out of my mouth :-)"
        },
        {
            "user": "JohnnyB",
            "user_id": "5305",
            "date": "2001-05-20 02:52:58",
            "id": "186379",
            "reply_to_id": "186374",
            "text": "“God gave rock&roll to you”"
        },
        {
            "user": "masterdread",
            "user_id": "3899",
            "date": "2001-05-20 03:28:11",
            "id": "186380",
            "reply_to_id": "186374",
            "text": "Ég er svo sammála ,er reyndar gítarleikari en skil það fullkomnlega tilfinninguna að “lufta” með tónlistinni sem maður er að hlusta á.\nLagið sem gerir alltaf mest hjá mér er Thunserkiss´65 með White Zombie, algjörasta snilld í heimi!!!!!!!!!!!!"
        },
        {
            "user": "Tannbursti",
            "user_id": "7246",
            "date": "2001-05-20 05:17:18",
            "id": "186381",
            "reply_to_id": "186374",
            "text": "Klukkan er tvö um nótt og þú talar um heimspeki. (segi ég) illa upp alin drengur. Mamma þín hefði átt að flenga þig þegar  þú vaktir svona lengi á nóttunni."
        },
        {
            "user": "Hekubus",
            "user_id": "3527",
            "date": "2001-05-20 05:43:50",
            "id": "186382",
            "reply_to_id": "186374",
            "text": "Það eru ekki bara loftgítarsólóin. Það getur allt smogið inn í beinin á manni. En bestu lögin eru þau þegar þú hlustar á lagið og hugsar með þér: “Ég veit nákvæmlega hvernig manneskjunni leið þegar hún samdi þetta!!!!!” Það hefur komið fyrir að ég hafi verið í mjög vondu skapi, heyrt í þvílíku lagi og ekki getað annað en brosað.. nú og líka öfugt. Svo er líka til tónlist sem fittar við hvert skap fyrir sig, gleði, sorg, reiði etc. og þegar ég er í tilteknu skapi hlusta ég á réttu tónlistina við, það er upplifun út af fyrir sig."
        },
        {
            "user": "Cedric",
            "user_id": "7531",
            "date": "2001-05-20 08:23:55",
            "id": "186383",
            "reply_to_id": "186374",
            "text": "Frábær grein hjá þér drengur, þú ert skáld og veist ekki af því (hmm hljómar betur á ensku). Tek undir innihaldið af öllu hjarta, þó tónlist sé kannski ekki það allra mikilvægasta í lífinu þá er hún það sem ég myndi síst vilja missa af “veraldlegu gæðunum”."
        },
        {
            "user": "KurtCobain",
            "user_id": "7591",
            "date": "2001-05-20 11:31:08",
            "id": "186384",
            "reply_to_id": "186374",
            "text": "frábær grein, ég er alveg sammála þér! ég hefði varla áhuga á að lifa hefði ég ekki uppgvötað Nirvana og grunge. ég elska tónlist og lifi fyrir hana! :) ég er líka eins og fífl þegar maður hlustar á tónlist ;)"
        },
        {
            "user": "KRuSHMaN",
            "user_id": "1514",
            "date": "2001-05-20 13:43:17",
            "id": "186385",
            "reply_to_id": "186374",
            "text": "Það er bara eitt orð yfir þetta. Pure snilligáfa og hreinn sannleikur. Ok þetta er ekki eitt orð en hvað með það. Það sem þú sagðir lét mig gera eitt. Finna alla diska sem ég á og hlusta á þá flesta. Takk fyrir innblásturinn ;)"
        },
        {
            "user": "Bubbmaster",
            "user_id": "10019",
            "date": "2001-05-20 14:19:26",
            "id": "186386",
            "reply_to_id": "186374",
            "text": "láttu mig þekkja það.\nÉg elska að hlusta á snilldartónlist og nánast tárast. Ummm ég elska tónlist.\nAllt í einu opna sig öll hörkutólin og birja að snökta á þessari síðu :)"
        },
        {
            "user": "Mal3",
            "user_id": "5739",
            "date": "2001-05-20 15:21:40",
            "id": "186387",
            "reply_to_id": "186374",
            "text": "Já mAlkAv, tónlist gerir lífið betra. Ég elska tónlist og sérstaklega elska ég Rokk með stóru R! Rokk er stofnun, bræðralag… Trúarbrögð!\nMig skortir í raun orð. Rokk er Bob Dylan með kassagítarinn, Rokk er Page og Plant í sviðsljósinu svífandi í hæðstu hæðir. Rokk er líka Boy George með make-up og alles, bara spurning um hvað maður fílar.\nMaður ætti reglulega að öskra “ég elska Rokk” eða bara syngja aðeins í sturtunni.\nVill svo bara vitna enn einu sinni í myndina High Fidelity:\n“Do I listen to pop music because I am miserable, or am I miserable because I listen to pop music?”"
        },
        {
            "user": "lucifer665",
            "user_id": "6705",
            "date": "2001-05-20 17:11:28",
            "id": "186391",
            "reply_to_id": "186387",
            "text": "Já mAlkAv ég skill þig mjög vel.\nEn hér eru sorglegu fréttirnar, ég er búin að týna tónlistini minni.\n“I´m with out music!!”\n$:("
        },
        {
            "user": "cactuz",
            "user_id": "5705",
            "date": "2001-05-20 18:41:46",
            "id": "186388",
            "reply_to_id": "186387",
            "text": "heheh góð lína úr High Fidelity. Ég gæti ekki lifað án tónlistar, það er hægt að fá svo mikinn innblástur frá tónlist í nánast öllu sem þú ert að gera. Afhverju hunskaðist ég ekki til að læra á gítar þegar ég var polli:( Maður var of töff til að fara að LÆRA á eitthvað.\nTónlist mun alltaf fylgja manninum, hún er partur af þessu eðli okkar að “tjá okkur”.\nGóð grein mAlkAv, gaman að sjá einhvern segja sannleikann hér á Hugi.is"
        },
        {
            "user": "spik",
            "user_id": "6283",
            "date": "2001-05-20 21:27:43",
            "id": "186389",
            "reply_to_id": "186388",
            "text": "Tónlist er vítamín sálarinnar\nVið getum ekki verið án vítamíns. Þá verðum við voða voða veik\n;)'\nPeace"
        },
        {
            "user": "spik",
            "user_id": "6283",
            "date": "2001-05-21 00:32:20",
            "id": "186390",
            "reply_to_id": "186389",
            "text": "Vá ég fékk gæsahúð af þessari grein.  Frábærlega skrifuð.  Ég skil þig alveg.  Stundum verð ég svo heltekin af einhverri tónlist að mig langar annaðhvort að gráta eða hlæja eða allavega gera eitthvað til að sýna að mér er ekki sama.\nÞessi grein er innblástur.  Brilliant."
        },
        {
            "user": "ljufa",
            "user_id": "249",
            "date": "2001-05-20 18:22:51",
            "id": "186375",
            "reply_to_id": "186374",
            "text": "Lífið væri sorglegt án tónlistar - ég er alltaf að hlusta á tónlist og góla með….\nGreinin þín er þvílíkt lýsandi - frábær :)"
        },
        {
            "user": "Moli",
            "user_id": "1779",
            "date": "2001-05-21 08:36:24",
            "id": "186392",
            "reply_to_id": "186374",
            "text": "So true.  Hún hefur mikið vald á mér.  Sérstaklega Metallica og ég þoli sumt fólk fyrir að dissa Metallica bara útaf því þeir eru að verja höfundarrétt sinn. (partly their blame) enn samt! =)  Anyways, vel skrifað og mjöööög raunsætt. =)"
        },
        {
            "user": "Moli",
            "user_id": "1779",
            "date": "2001-05-21 10:07:19",
            "id": "186393",
            "reply_to_id": "186392",
            "text": "Brilljant grein, you took the words right out of my mouth :)En mundu að sköpunagáfan býr inní okkur öllum. um daginn var ég t.d að grafa upp gamla gítarinn sem ég fékk í fermingargjöf og er núna bara farinn að spila á fullu! Ef þú ert með einhvern smá tíma á dag, spilaðu á hljóðfæri, það er mun meira gefandi en ég hélt!! Ég er 99% viss um að allir sem spila á hljóðfæri eru sammála mér.\nEn þú gafst mér bara gæsahúð með þessari grein, tónlist er trúarbrögð(svona næstum:) fyrir mér og ég hef oft sagt það áður, og segi það baa aftur, Ég LIFI fyrir tónlist! Og vonandi þið líka :)"
        },
        {
            "user": "tasslehoff",
            "user_id": "9599",
            "date": "2001-05-21 13:27:46",
            "id": "186394",
            "reply_to_id": "186374",
            "text": "tilfinningarnar sem lítil melódía, nokkrir hljómar og texti (ekki nauðsinlegur. sjá orion með metallica) geta vakið eru fáránlegar.\nif rokk'n'roll's the devils music, i'd rather go to hell."
        },
        {
            "user": "laugurinn",
            "user_id": "5214",
            "date": "2001-05-21 16:13:48",
            "id": "186395",
            "reply_to_id": "186374",
            "text": "Rétt.\nLífið er rokk.\nRokk er lífið."
        },
        {
            "user": "supernova",
            "user_id": "6711",
            "date": "2001-05-21 18:26:18",
            "id": "186396",
            "reply_to_id": "186374",
            "text": "Vá, virkilega falleg grein. Ég held að við getum allir gert okkur að fíflum þegar við hlustum á tónlist. Sjálfur átta ég mig stundum (í það minnsta tvisvar til þrisvar í viku) á því að ég er að gera syngja bassasóló hástöfum og að tromma á borðið mitt í tíma í skólanum. Krakkarnir eru flestir orðnir vanir þessu núna.\nP.S. Verð bara líka að hrósa þér með það hvað þú ert duglegur að eyða tíma í að skrifa svona stórar og innihaldsríkar greinar (ekki bara hér heldur líka á heimspeki).\nkveðja\nsupernova"
        },
        {
            "user": "sjoefn7",
            "user_id": "5661",
            "date": "2001-05-21 19:53:52",
            "id": "186397",
            "reply_to_id": "186374",
            "text": "Ég hef alltaf sagt að í lífinu séu tveir hlutir sem vert að lifa fyrir: ferðalög og tónleika"
        },
        {
            "user": "jonpetur",
            "user_id": "7295",
            "date": "2001-05-23 10:26:53",
            "id": "186398",
            "reply_to_id": "186374",
            "text": "Sammála Pottþétt :)"
        }
    ]
}
{
    "forum_title": "Golf",
    "user": "cip",
    "user_id": "49177",
    "date": "2005-11-07 21:43:59",
    "title": "Golfvöllurinn Glanni",
    "text": "Hérna kemur lýsing á hinum nýja golfvelli glana sem er nefndur eftir fossinum þarna rétt hjá.\nNýr 9 holu golfvöllur verður formlega opnaður næsta vor í Borgarfirði. Völlurinn hefur fengið nafnið Glanni og er staðsettur milli þjóðvegar og Norðurár, við fossinn Glanna. Aðkoman er rétt sunnan Viðskiptaháskólans að Bifröst. Hönnuður vallarins er Hannes Þorsteinsson. Forsvarsmenn félagsins, sem stofnað var í kringum völlinn, buðu til kynningar á Glanna í lok ágúst og var völlurinn þá spilaður í fyrsta sinn.\nVöllurinn er í stórkostlegu umhverfi og fellur vel inn í hraunið og gróðrinn sem er allt um kring. Hann er vísu nokkuð hrár, en hann lofar góðu og ljóst að hann  á eftir að verða vinsæll meðal sumarhúsaeigenda á svæðinu.  Brautirnar eru nokkuð þröngar og erfitt „röff“ umhverfis þær. Það er því ekki á færi nema allra bestu kylfinga að skora hann vel eins og hann lítur út í dag. En forsvarsmenn vallarins segja að enn væri mikið verk óunnið í vellinum áður en hann opnar formlega næsta vor.\nGolfklúbbur hefur ekki verið stofnaður, en það verður væntanlega gert á næsta ári þegar hann verður opnaður og þá mun klúbburinn sækja um  aðild að Golfsambandi Íslands. Félag var stofnað um golfvöllinn, sem er í landi Hreðavatns, árið 2003 og vorið 2004 voru framkvæmdir hafnar við jarðvinnu. Kostnaður við jarðvinnuna er áætlaður um 30 milljónir króna. Eigendur vallarins eru: Viðskiptaháskólinn Bifröst, BSRB, Starfsmannafélag Samskipa hf. og Hreðavatn ehf, sem á landið.\nAð sögn Guðjóns Guðmundssonar, framkvæmdastjóra vallarins, var í upphafi markmiðið að byggja á faglegan hátt fyrsta flokks golfvöll sem sæmir því umhverfi sem hann er staðsettur í og það má fullyrða að það hefur tekist.  Hann segir að uppbygging vallarins hafi gengið vel og væru samkvæmt áætlun. „Við erum nú að taka forskot á sæluna með því að halda hér lítið golfmót og fá þannig smjörþefinn af vellinum,“ sagði Guðjón.\nunnið úr upplisingum af kylfingur.is\nTakk fyrir mig",
    "url": "https://www.hugi.is/golf/greinar/344081/golfvollurinn-glanni/",
    "url_id": "344081",
    "id": "2666260",
    "replies": [
        {
            "user": "imbakassi",
            "user_id": "59115",
            "date": "2005-11-08 09:47:45",
            "id": "2668958",
            "reply_to_id": "2666260",
            "text": "Flott grein!"
        },
        {
            "user": null,
            "user_id": null,
            "date": "2005-11-20 18:33:25",
            "id": "2714656",
            "reply_to_id": "2666260",
            "text": "sorry.. Á**.. en er þetta ekki c/p?"
        },
        {
            "user": "stefanbh",
            "user_id": "1349",
            "date": "2006-02-04 01:42:01",
            "id": "3059615",
            "reply_to_id": "2666260",
            "text": "Þetta verður skemmtilegur völlur, spilaði hann hráan og innann um moldarflögin.  Hlakka til að spila þennan völl í sumar!"
        },
        {
            "user": null,
            "user_id": null,
            "date": "2006-06-26 22:06:11",
            "id": "3671910",
            "reply_to_id": "3059615",
            "text": "maður er bara eitthvað að drekkja sér en þá kemur einhver og nauðgar þé"
        },
        {
            "user": "Stratocaster",
            "user_id": "58884",
            "date": "2006-06-30 12:53:31",
            "id": "3688921",
            "reply_to_id": "2666260",
            "text": "Ég er að vinna þar nannanna búbúi og er líka búinn að búa hann hálfann til HA HA HA gott hjá ykkur að setja hann inn"
        }
    ]
}
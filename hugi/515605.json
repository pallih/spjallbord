{
    "forum_title": "Bardagaíþróttir",
    "user": "jonvidar",
    "user_id": "28979",
    "date": "2007-05-06 14:32:49",
    "title": "Adrenaline keppninni lokið!",
    "text": "Gunnar og Ingþór voru fulltrúar Mjölnis á Adrenaline bardagaíþrótta keppninni. Þeir tóku báðir eina viðureign í professional MMA.\nGunnar vs. John Olesen\nGunnar keppti fyrstur og var á móti John Olesen frá Danmörku. Þetta var fimmti bardagi Johns en sá fyrsti hjá Gunna. Sá danski var sterkari í fyrstu lotu, en Gunni var mjög varkár og þreifaði fyrir sér.\nJohn byrjaði einnig sterkt í annari lotu en Gunni sótti í sig veðrið og í lok lotunnar var hann kominn með yfirhöndina, þegar bjallan glumdi var hann kominn með kimura lás á danann.\nVið sem sátum og horfðum á vorum sammála um að dómararnir hafi allir dæmt aðra lotuna jafna, sem þýddi að Gunni var undir þegar komið var í þriðju lotuna. Hann fann sig í þeirri lotu og sigraði hana með yfirburðum í gólfglímu.\nLokaniðurstaða var jafntefli sem verður að teljast góður árangur fyrir nýbyrjanda á móti þetta sterkum andstæðingi.\nViðureignin var mestmegnis clinch og ground með frekar litlu standupi. John Olesen var þó furðu lunkinn með hnén úr clinchinu og Gunni átti a.m.k tvær góðar fléttur með höndunum.\nIngþór vs Ayub Tashkilot\nIngþór keppti á móti Ayub Tashkilot. Sú viðureign hófst með því að strákarnir mældu hvorn annan út, hentu út nokkrum höggum og spörkum. Þeir fóru svo í jörðina og voru að mestu aðgerðarlausir þar svo dómarinn lét þá standa upp, sem hentaði Ingþóri betur. Þeir áttust við stutta stund og Ingþór náði standandi guillotine á Ayub sem endaði á því að sá danski slammaði honum í jörðina. Það leið svo ekki á löngu þar til kom í ljós að Ingþór var með ljótan skurð á enninu og læknir stoppaði viðureignina og Ayub dæmdur sigurinn þegar fyrsta lota var ekki hálfnuð.\nÞað er ekki alveg á hreinu hvort skurðurinn hafi verið afleiðing af skalla (ólögleg tækni) en það verður skoðað og ef það reynist vera rétt þá mun þetta vera dæmt no conest.\nÍrarnir mættu líka\nJohn Kavannagh mætti með keppanda frá Írlandi, Aisling Daily, sem sigraði Nicole Sydbøge með guillotine í lotu tvö. Það var hörkuspennandi bardagi og sýndu stelpurnar mikla hörku.\nMótið var í alla staði mjög vel skipulagt og fyrir utan skurðinn hjá Ingþóri (og stutta viðureign) þá vour Íslendingar sáttir við sinn hlut.\nVonandi getum við mætt með fleiri keppendur á næsta mót.\nMyndir af mótinu er á myndasíðunni.\nhttp://www.flickr.com/photos/mjolnir_mma/sets/72157600180795456/\n*texti tekinn frá www.mjolnir.is\nJón Viðar Arnþórsson\nwww.mjolnir.is",
    "url": "https://www.hugi.is/martial_arts/greinar/515605/adrenaline-keppninni-lokid/",
    "url_id": "515605",
    "id": "4868047",
    "replies": [
        {
            "user": "HwaRang",
            "user_id": "13552",
            "date": "2007-05-06 14:34:51",
            "id": "4868189",
            "reply_to_id": "4868047",
            "text": "Flott að fá svona grein takk kærlega"
        },
        {
            "user": "Icaruz",
            "user_id": "57559",
            "date": "2007-05-06 14:41:57",
            "id": "4868209",
            "reply_to_id": "4868047",
            "text": "Ekkert vídjó?\nSvekkjandi fyrir Ingþór samt…"
        },
        {
            "user": "HwaRang",
            "user_id": "13552",
            "date": "2007-05-06 14:52:15",
            "id": "4868245",
            "reply_to_id": "4868209",
            "text": "kmeur örugglega seinna"
        },
        {
            "user": "INRI",
            "user_id": "44984",
            "date": "2007-05-06 18:00:04",
            "id": "4868924",
            "reply_to_id": "4868209",
            "text": "Nei, það verður ekkert myndband. Mér fannst ég lesa einhvers staðar að þetta yrði ekki tekið upp og síðan mætti ekki taka myndir þarna inni.\nBætt við 6. maí 2007 -  18:04\nhttp://www.flickr.com/photos/mjolnir_mma\nHér eru myndir gamli"
        },
        {
            "user": "HwaRang",
            "user_id": "13552",
            "date": "2007-05-06 19:49:23",
            "id": "4869336",
            "reply_to_id": "4868924",
            "text": "myndband frá keppninni sjálfri verður örugglega selt seinna svo þá verður hægt að sjá þetta"
        },
        {
            "user": "qeySuS",
            "user_id": "280",
            "date": "2007-05-07 18:02:29",
            "id": "4872503",
            "reply_to_id": "4868209",
            "text": "Það kemur online pay per view á næstu dögum þar sem verður hægt að sjá allt mótið fyrir rúmlega þússara."
        },
        {
            "user": "Icaruz",
            "user_id": "57559",
            "date": "2007-05-08 10:01:45",
            "id": "4874612",
            "reply_to_id": "4872503",
            "text": "Ætla ekki að borga þússara fyrir að sjá hálfnakta karlmenn lemja hvorn annan, vil sjá það frítt…"
        },
        {
            "user": "INRI",
            "user_id": "44984",
            "date": "2007-05-06 17:59:18",
            "id": "4868922",
            "reply_to_id": "4868047",
            "text": "Ömurlegt fyrir Ingþór! En við megum vera stoltir af þeim að kýla á þetta."
        },
        {
            "user": "Baddz",
            "user_id": "26038",
            "date": "2007-05-06 18:35:34",
            "id": "4869034",
            "reply_to_id": "4868047",
            "text": "Báðir töffarar, go Gunni."
        },
        {
            "user": "Pradine",
            "user_id": "67783",
            "date": "2007-05-06 19:21:42",
            "id": "4869231",
            "reply_to_id": "4868047",
            "text": "Þarf enga helvítis grein vildi að ég hefði verið' þarna!!\nMaður skammast sín bara fyrir að hafa ekki séð þetta!!\nEru oft haldnir svona bardagar og ef svo hvar er þetta auglýst??"
        },
        {
            "user": "Overture",
            "user_id": "41732",
            "date": "2007-05-06 20:35:05",
            "id": "4869492",
            "reply_to_id": "4869231",
            "text": "Hefðirðu aðeins fylgst með hérna á áhugamálinu hefðirðu vitað allt.. Búið að vera að tala um þetta í margar vikur maður!\nÞetta var í danmörku."
        },
        {
            "user": "Overture",
            "user_id": "41732",
            "date": "2007-05-06 20:36:27",
            "id": "4869497",
            "reply_to_id": "4868047",
            "text": "Vel gert hjá þeim báðum.\nEn hefði daninn ekki verið á heimavelli hefði ég getað veðjað tíu þús kall á að Gunni hefði unnið..\nEkki gaman að heyra þetta með Ingþór, en NO CONTEST ef hann var skallaður? Hvaða rugl er það! Hann á bara að verða Disqualified!!"
        },
        {
            "user": "HwaRang",
            "user_id": "13552",
            "date": "2007-05-06 21:36:04",
            "id": "4869738",
            "reply_to_id": "4869497",
            "text": "ekki af það var óviljandi"
        },
        {
            "user": null,
            "user_id": null,
            "date": "2007-05-18 10:03:14",
            "id": "4908207",
            "reply_to_id": "4868047",
            "text": "Fyrst einhver var að spyrja um video af bardögunum þá er hægt að nálgast þau hér:\nhttp://www.adrenalinesports.dk/video.asp"
        }
    ]
}
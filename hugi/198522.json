{
    "forum_title": "Deiglan",
    "user": "MinnaMinna",
    "user_id": "32962",
    "date": "2004-03-23 19:01:55",
    "title": "Nafn-mynd og allskonar birtingar í blöðum",
    "text": "Ótrúlegt hvað DV er mikill sorasnepill. Vinn í framhaldsskóla og þessu “síðdegisblaði” hefur verið dreift þar frítt undanfarna daga sem og í eina viku fyrir nokkru síðan. Greinilega verið að höfða til unglinga sem markhóps slúðurs og hálfkveðinna vísa\nNú er ég fylgjandi myndbirtingu kynferðisafbrotamanna, en þykir að til þess að réttlæta myndbirtinguna þurfi menn að hafa verið dæmdir sekir. Þessi mynd- og nafnbirting af prestinum sem játað hefur á sig kynferðisbrot gagnvart ungum dreng en þó ekki verið fundinn sekur um það fyrir dómstólum er langt út fyrir allt velsæmi að mínu mati. Eða nafn og myndbirting lögreglumannsins sem stal einhverjum dóppeningum. Hann hafði sagt starfi sínu lausu og skilað peningunum þegar andlit hans þakti forsíðu áðurnefnds síðdegisblaðs ásamt einhverri krassandi fyrirsögn sem ég ekki man. Já og umfjöllun, mynd- og nafnbirting í dag tengd manni sem er til rannsóknar vegna hugsanlegra kynferðisbrota gagnvart stúlkum á meðferðarheimili. Maðurinn hefur ekki einu sinni verið ákærður heldur er málið til rannsóknar. Er virkilega nægilegt að saka einhvern um eitthvað og sá hinn sami er “saltaður” í DV án þess að nokkrar sannanir liggi fyrir eða að lögregla eða saksóknari hafi metið málið og ákvörðun tekin um ákæru?\nÍ dag þá voru einnig þrjár heilsíður undirlagðar af skýrslu eins af þeim sem sitja í gæsluvarðhaldi vegna líkfundarins á Neskaupstað. Hvernig kemst svona í blöðin? Í skýrslunni eru nafngreindir menn sem koma málinu ekkert við og komu að því er virðist á engan hátt nálægt þessu. Blaðið birtir auk þess dag eftir dag mynd og nafn sambýliskonu eins að þeim sem grunaðir eru í málinu. Átján ára stelpu sem á allt lífið fram undan og virðist ekki tengjast þessu á annan hátt en að búa með einum þeirra grunuðu. Vegna þessa á þetta mál trúlega eftir að fylgja stúlkunni það sem eftir er.\nHvílíkri æsifréttamennsku er maður bara ekki vanur hér á landi og ég er ekki viss um að svona “meðal Jónar” eins og ég viljum venjast henni. Það er alveg hægt að flytja fréttir af allskonar “hneykslum” án þess að draga heilu fjölskyldurnar þar inn í sem óhjákvæmilega gerist við svona fréttamennsku. Hvers vegna er ekki bara hægt að láta vinnustaðar og saumaklúbbaslúðrið um nafnbirtingar og að “velta” sér upp úr svona málum, þarf virkilega að gera það með heilsíðum á síðdegisblaði?\nHvað er að?",
    "url": "https://www.hugi.is/deiglan/greinar/198522/nafn-mynd-og-allskonar-birtingar-i-blodum/",
    "url_id": "198522",
    "id": "1529181",
    "replies": [
        {
            "user": "Lotti",
            "user_id": "10703",
            "date": "2004-03-24 18:06:45",
            "id": "1529182",
            "reply_to_id": "1529181",
            "text": "Algerlega sammála þér MinnaMinna.\nÉg er hlynntur myndbirtingum af glæpamönnum en því aðeins að þeir hafi hlotið dóm. Þá hefur sekt þeirra sannast, en fram að því teljast þeir saklausir samkvæmt lagana hljóðan og hafa réttindi samkvæmt því.\nMyndir af dæmdum barnaníðingum á að hengja upp sem víðast, og undantekningarlaust í öllum skólum.\nLotti"
        },
        {
            "user": "skuggi85",
            "user_id": "12479",
            "date": "2004-03-24 20:27:37",
            "id": "1529183",
            "reply_to_id": "1529182",
            "text": "“Myndir af dæmdum barnaníðingum á að hengja upp sem víðast, og undantekningarlaust í öllum skólum.”\nÉg er ekki sammála…\nHvað eiga börnin að gera ? Muna hvernig allir barnaníðingar lýta út ?\nHeldur þú að það myndi ekki hafa nein áhrif á geðheilsu þeirra að sjá myndir af barnaníðingum daglega ?\nEinnig þá hefur verið sannað að þegar almenningur tekur lögin í eigin hendur með barnaníðinga að þá er verið að ýta þeim lengra frá samfélaginu og minnka líkur á að meðferð skili árangri.\nViðhorf mitt var þetta sama að það á bara að leyfa að fólki að dreifa myndum og hafa einhverja herferð gegn barnaníðingum, en ég skipti um skoðun eftir mjög góða umfjöllun um barnaníðinga í þætti Opruh Winfrey fyrir nokkrum mánuðum. Þar var meðal annars tekið fram að svona herferðir almennings skila engum árangri og geta jafnvel gert ástandið verra."
        },
        {
            "user": "Axelma",
            "user_id": "4146",
            "date": "2004-03-25 02:51:16",
            "id": "1529184",
            "reply_to_id": "1529183",
            "text": "Eru myndir af barnaníðingum eitthvað ljótari en aðrar myndir?\nÉg held að Lotti hafi nú bara tekið svona sem dæmi. Því að ég vil frekar sjá mynd af dæmdum barnaníðingi daglega heldur en mynd af Ástþóri Magnússyni í jólasveinabúningi :)\nHeld líka að skert geðheilsa á því að sjá mynd af barnaníðingi sé skárri heldur en að lenda í barnaníðingi…"
        },
        {
            "user": "Stebbijr",
            "user_id": "17031",
            "date": "2004-03-24 18:37:06",
            "id": "1529185",
            "reply_to_id": "1529181",
            "text": "Jámm góð grein og ég er hjartanlega sammála öllu sem í henni segir. Það er einmitt verið að dreifa þessum sora frítt í mínum skóla, og manni hreinlega blöskrar. Þetta blað er komið á svo lágt plan , og ég harma það að svona æsifréttamennska skuli vera að ná fótfestu á Íslandi.\nKv. Stefán"
        },
        {
            "user": null,
            "user_id": null,
            "date": "2004-03-24 18:55:25",
            "id": "1529186",
            "reply_to_id": "1529181",
            "text": "Því fyrr sem þessi klósettpappír fer á hausinn því betra!"
        },
        {
            "user": "hannesa",
            "user_id": "53",
            "date": "2004-03-24 21:36:04",
            "id": "1529187",
            "reply_to_id": "1529181",
            "text": "Ótrúlegt rusl blað. Þessi lögregluskýrsla var líka bjánaskapur að birta, hvað kemur það okkur við að sjá þessar yfirheyrslur? Nákvæmlega ekki neitt. Hver veit nema þetta hafi spillt rannsókn og sett fólk í verulega hættu? Það er einungis tímaspurs mál þar til þeir eyðileggja varanlega líf saklausrar manneskju á forsíðunni ef þeir hafa ekki þegar gert það. Þeir eru að gefa blaðið sí og æ í skólum og verslunarmiðstöðum. Þeir sem lásu blaðið í dag tóku eftir að það sem fyllti baksíðuna var frétt um að Dorrit hafi reynt að fljúga með útrunnum miða með dramatískum titli. Svo þegar vandlega var rýnt í greinina kom fram að það voru mistök afgreiðslu í leifstöð en ekki henni að kenna, þvert á anda greinarinnar í heild."
        },
        {
            "user": "palli2",
            "user_id": "6725",
            "date": "2004-03-24 23:10:07",
            "id": "1529188",
            "reply_to_id": "1529181",
            "text": "DV eru bara desperate að einhver kaupi blöðin sín. Skrifa einhverjar rosa æsifréttir í von um að fólki finnst það spennandi og kaupi blöðin sín. Þeir eru bara að skjóta sig í fótinn með þessu og er ég nokkuð viss að frekar fækki áskrifendum með þessu áframhaldi en að þeir fjölgi áskrifendum. Ég vona innilega að þeir fari að hætta bráðum að gefa út þennan skeinipappír."
        },
        {
            "user": "bjoggi",
            "user_id": "588",
            "date": "2004-03-25 01:22:07",
            "id": "1529189",
            "reply_to_id": "1529188",
            "text": "Það sorglega í þessu dæmi er það að þetta selur, þetta er nákvæmlega það sem að The Sun hefur gengið á gegnum tíðina í Englandi, og rétt fyrir gjaldþrot DV þá voru þeir komnir í samstarf að einhverju leiti við The Sun, allavega þá voru www.dv.is og www.thesun.co.uk nánast alveg eins."
        },
        {
            "user": "Kagemusha",
            "user_id": "38067",
            "date": "2004-03-25 10:26:18",
            "id": "1529190",
            "reply_to_id": "1529181",
            "text": "Hér er litlu við að bæta. Þessir viðbjóðar (Illugi J. og Mikael T.) eru að eyðileggja þjóðfélagið mitt. Ég segi nú bara, ef einhver myndi drepa þá, þá væri það erfitt mál fyrir lögregluna að leysa!\nEða eins og sagt var í Ford Fairlane: “As to who would want to kill Johnny Crunch - the line forms on the left”"
        },
        {
            "user": "Kagemusha",
            "user_id": "38067",
            "date": "2004-03-25 10:35:46",
            "id": "1529191",
            "reply_to_id": "1529190",
            "text": "Veit einhver annars um mynd af Illuga á netinu? Það er kominn tími til að klína henni einhversstaðar upp."
        },
        {
            "user": "Jessalyn",
            "user_id": "17818",
            "date": "2004-03-25 12:22:03",
            "id": "1529192",
            "reply_to_id": "1529191",
            "text": "Góð hugmynd! Gaman væri að gera sér heimasíðu tileinkaða þeim félögum og gera hana vinsælli en hugi.is. Þar gætu menn skipst á blótsyrðum og kjaftasögum um DV gengið ;););)"
        },
        {
            "user": "Bozi",
            "user_id": "12100",
            "date": "2004-03-25 13:06:07",
            "id": "1529193",
            "reply_to_id": "1529181",
            "text": "Ég vil óska ykkur til hamingju. Þið eruð fólkið sem eru bestu auglýsingarnar fyrir blaðið.\nÞetta er umfjöllunin sem þeir vilja fá.\nÞað er ekkert að þessum fréttaflutningi. Þetta er allt satt og þeir brjóta engin lög. Þeir segja ekki dæmdur barnaníðingur ef hann er ekki dæmdur heldur maður sem hefur játað, og það er það sem þeir segja.\nEf ykkur langar að vita nöfnin á þessum mönnum þá er það ekkert mál. Þetta er í gagnabönkum hjá héraðs- og hæstarréttardómi.\nSaklaus uns sekt er sönnuð. Það er rétt. En þeir eru ekki að sakfella neinn.\nþví eins og þeir segja sjálfir, dv - segir fréttir."
        },
        {
            "user": "MinnaMinna",
            "user_id": "32962",
            "date": "2004-03-25 13:38:43",
            "id": "1529194",
            "reply_to_id": "1529193",
            "text": "“Ef ykkur langar að vita nöfnin á þessum mönnum þá er það ekkert mál. Þetta er í gagnabönkum hjá héraðs- og hæstarréttardómi”\nNöfn þeirra sem sakaðir eru um glæpi án þess að hafa verið fundnir sekir eru ekki í skjölum dómsstóla. Til þess að nöfn fólks lendi þar þarf fólk að hafa verið ákært og hafa farið fyrir dóm. DV er að fjalla um mál þar sem menn hafa verið ásakaðir án þess að rannsókn hafi leitt í ljós að ástæða sé til ákæru og málhöfðunnar.\nDæmi:\nX sakar Y um þjófnað. Y er þjóðþekkt persóna og DV kemmst að þessu og birti mynd af Y á fosíðu ásamt ásökuninni. Heil fjölskylda er dregin inn í málið þar sem vinnu- og skólafélagar annarra í sjölskyndunni vita að Y tilheyrir henni\nNú rannsókn leiðir í ljós að X sagði ósatt… en eftir sytur ásökunin þar sem ekkert var fjallað um niðurstöðu málsins nema kannski í lítilli klausu á bls. 16 í blaðinu\nÞað er nefnilega tvennt ólíkt að vera borinn einhverjum sökum og hafa verið dæmdur fyrir þær. Um það snýst málið"
        },
        {
            "user": "Kagemusha",
            "user_id": "38067",
            "date": "2004-03-25 13:40:53",
            "id": "1529195",
            "reply_to_id": "1529193",
            "text": "DV segir ekki fréttir, þeir segja slúður og níð. Ljósmyndir af saklausu fólki eru ekki fréttir. Hvað fyndist þér um að ég færi upp á DV, gæfi þeim mynd af þér og spynni upp einhverja sögu um að þú værir barnaníðingur?"
        },
        {
            "user": "Sivar",
            "user_id": "3343",
            "date": "2004-03-25 16:22:30",
            "id": "1529196",
            "reply_to_id": "1529195",
            "text": "SAKLAUSU FÓLKI???\nHVAR hefur saklaus maður verið nefndur og birt mynd af honum í DV?\nlögreglumaður: Sem setti peninga inn á sinn eigin reikning, sem sagði upp sínu starfi þegar þetta komst upp og skilaði peningnum?  er hann SAKLAUS?\nmaður sem hefur ótal myndir af börnum í kynferðislegum stellingum, sumum af þessum myndum er af honum sjálfum með börnunum!  SAKLAUS?\nmaður sem tælir til sín 15 ára dreng og hefur munmök við hann?  SAKLAUS?  Kannski er hann ekki sekur um einhvern glæp, þar sem þetta athæfi gæti hafa verið með leyfi drengsins.\nBirta vitnaleiðslur?  hvað er að því?  Erum við ekki að lesa einhvern sora, eru ekki heitustu fréttirnar, fréttir af morðum og stríði?  Þetta setti engan í hættu, þeim hefur verið sleppt, þessum greyjum!\nMikael og Illugi eru landsþektir menn þar sem flestir þekkja andlitið á.  Þeir eru oft með myndibirtingar á sjálfum sér.\nég er alls ekki sammála mörgu sem þeir gera.. en að kalla þessa menn saklausa…."
        },
        {
            "user": "skuggi85",
            "user_id": "12479",
            "date": "2004-03-25 16:58:33",
            "id": "1529197",
            "reply_to_id": "1529196",
            "text": "“maður sem tælir til sín 15 ára dreng og hefur munmök við hann? SAKLAUS? Kannski er hann ekki sekur um einhvern glæp, þar sem þetta athæfi gæti hafa verið með leyfi drengsins.”\nGæti verið ?\nÞað hefur verið tekið skýrt fram í fjölmiðlum að það VAR með samþykki drengsins.\nÞetta er í raun mjög einfalt, annað hvort er búið að dæma þig sekan fyrir eitthvað eða ekki. Almenningur á ekkert að taka lögin í sínar eigin hendur þó að fólk haldi að það séu 99,9% líkur á sekt."
        },
        {
            "user": "lhg",
            "user_id": "4278",
            "date": "2004-03-26 05:16:09",
            "id": "1529198",
            "reply_to_id": "1529196",
            "text": "Það eru allir saklausir þar til sekt þeirra er sönnuð.  Segjum t.d. að einhver sem þú þekkir fái tölvuna þína lánaða vegna áríðandi skólaverkefnis þegar hans eigin bilaði.  Hann skilar henni aftur eftir viku og síðan ekki söguna meir nema næst þegar þú ferð með vélina í viðgerð og strákarnir á verkstæðinu fara að snuðra í skjölunum þínum finna þeir möppu fulla af barnaklámi.  Þú er þegar dæmdur sekur af þjóðfélaginu og birt mynd af þér í DV.  Finndist þér það bara allt í besta?\nTil þess er lögreglan að rannsaka allar hliðar svona mála og dómstólar að skera úr um hvort menn eru sekir eða ekki.  Það eru ekkert endilega allir sekir sem eru grunaðir.\nÞetta atvik með strákinn gæti alveg hafa verið með hans leyfi og því ekki lögbrot.  Ég hefði alla vega ekki farið að totta einhvern gaur 15 ára gamall nema ég hefði viljað það.\nHins vegar finnst mér það slæmt mál þegar yfirheyrslur eru komnar í hendur DV áður en lögfræðingur viðkomandi er einu sinni búinn að fá afrit.  Það er greinilegt að löggan lekur.  Tilganginn veit ég ekki en þetta er náttúrulega lítið þjóðfélag og gæti alveg skeð að náinn ættingi eða maki einhvers blaðamannsins vinni hjá löggunni og hjálpi til með skúbbin.  Mér finnst engin ástæða til þess að yfirheyrslur séu fyrir opnum dyrum, landsins lýð til skemmtunar.  Það er engin ástæða til að þetta megi ekki bíða þar til dómur er fallinn."
        },
        {
            "user": "Kagemusha",
            "user_id": "38067",
            "date": "2004-03-26 08:59:46",
            "id": "1529199",
            "reply_to_id": "1529196",
            "text": "Þú hefur greinilega ekki heyrt um það viðmið sem almennt er viðtekið hér á landi, að maður sé saklaus þar til sekt hans hefur verið sönnuð."
        },
        {
            "user": "andri",
            "user_id": "27",
            "date": "2004-03-25 20:57:30",
            "id": "1529200",
            "reply_to_id": "1529181",
            "text": "Ég heyrði í Illuga Jökulssyni í útvarpinu um daginn þar sem hann var að útskýra stefnu DV um nafn- og myndbirtingar á fólki sem hefur verið ákært en ekki dæmt fyrir glæp.\nIllugi vildi meina að það væri afar útbreiddur misskilningur að með því að birta myndir af grunuðum afbrotamönnum væri DV á einhvern hátt að “dæma” viðkomandi. Slíkt væri fjarri lagi, sagði Illugi, heldur væri þessi umræða aðeins uppi á borðinu afþví það hefur aldrei tíðkast á Íslandi að stunda svona nafn- og myndbirtingar. Erlendis væri þetta hinsvegar mjög algengt. DV væri, með þessum nafnbirtingum, í raun að sinna eftirlitshlutverki sínu (og auðvitað líka að selja blaðið).\nÉg er að nokkru leyti sammála Illuga. Ef maður skoðar virt erlend blöð, t.d. New York Times, sést að þau víla ekki fyrir sér að nafngreina einstaklinga sem eru sakaðir um glæpi. Reyndar er það svo að blöðin vilja meina að það að nafngreina ákærða einstaklinga sé nauðsynlegur hluti af eftirlitshlutverki fjölmiðlanna með ríkisvaldinu.\nHugsunin er sú að ríkið skuli ávallt vinna fyrir opnum tjöldum og skiptir þá ekki máli hvort um er að ræða lagasetningu, stjórnsýsluákvarðanir eða ákæruvaldið. Ef ríkið þarf að gefa upp nöfn allra þeirra sem eru ákærðir geta fjölmiðlarnir fylgst með því að ríkið sé ekki að ákæra menn eða setja þá á bak við lás og slá án þess að einhver gild ástæða sé fyrir hendi. Það er nú einu sinni svo að ríki hafa í gegnum tíðina alltaf haft frekari tilhneigingu til að fangelsa of marga en of fáa.\nÞað var (og er) t.a.m. svo í málefnum fanganna á Guantanamo að stór og virt blöð eins og New York Times og Washington Post voru að gagnrýna stjórnvöld harðlega fyrir að halda nöfnum fanganna þar leyndum. Vildu blöðin meina (og gera enn) að slíkt væri afar hættulegt lýðræðinu enda gætu þá blöðin ekki fylgst með að einungis fólk sem raunverulega ætti að vera í fangelsi væri haft á Guantanamo. Enda hefur það sýnt sig að það er fullt af fólki þar í haldi (eða var í haldi) sem eru engir hryðjuverkamenn.\nÞað mætti nefna fjöldamörg önnur dæmi þar sem ríkið hefur fangelsað eða ákært saklaust fólk og þá er gott að ríkið geti ekki stundað slíkt í leyni heldur þurfi að sæta því að það sé alltaf einhver (þ.e.a.s fjölmiðlarnir og almenningur) sem leiti að öllum göllum í málsmeðferð hins opinbera.\nAuðvitað eigum við í dálitlu vandamáli hér á Íslandi því þjóðin okkar er svo agnarsmá og ef það birtist forsíðumynd af einhverjum manni er afar erfitt fyrir viðkomandi að ná sér á strik aftur, jafnvel þótt hann sé fundinn saklaus. En spurningin er samt sú, hvort þessar nafnbirtingar munu ekki hafa þau áhrif síðar meir að við verðum ekki jafn fús að fordæma fólk einungis afþví mynd af þeim birtist á forsíðu DV?\nAnnars er ég alveg sammála því að DV sé sorablað og mér hefur alltaf þótt Illugi Jökulsson vera vitleysingur …"
        },
        {
            "user": "skuggi85",
            "user_id": "12479",
            "date": "2004-03-25 21:08:25",
            "id": "1529201",
            "reply_to_id": "1529200",
            "text": "andri: svo þér yrði alveg sama þó að blaðagrein myndi hafa áhrif á allt þitt líf ? Þó þú værir saklaus ? Þó það sé bara verið að benda á þann sem að er ákærður, þá er það samt þannig að almenningur dæmir einstaklinginn.\nHvernig myndi þér líða ef að það yrði talað um þig sem líklegan barnaníðing í blaðagrein og þú værir saklaus ? Það hefur líklega ALLTAF áhrif á félagslíf fólks og jafnvel starf þeirra. Ef þú værir t.d. að vinna sem kennari, barnfóstra eða prestur og það er tengt þig við þannig verknað að þá mun það án vafa hafa áhrif á stöðu þína í því starfi. Þú gætir jafnvel einangrast og ekki þorað að fara út í vissan tíma þar sem stór hluti þjóðarinnar er búin að sjá mynd af þér í grein sem að tengist glæpi.\nÞað hefur skeð erlendis að fólk hefur verið lamið og jafnvel myrt af því að það var tengt þau við verknað og sýnt mynd af þeim. Þó það hefur kannski ekki en þá skeð á Íslandi þá er ekkert sem segir að það geti ekki skeð ef að DV (eða önnur blöð) heldur áfram á sömu braut."
        },
        {
            "user": "andri",
            "user_id": "27",
            "date": "2004-03-25 22:08:17",
            "id": "1529202",
            "reply_to_id": "1529201",
            "text": "Væntanlega var ég ekki alveg nægilega skýr í svari mínu en ég var aðeins að lýsa því yfir að Illugi Jökulsson hefur eitthvað til sýns máls með því sem hann var að segja um nafn- og myndbirtingar. Ég var alls ekki að segja að ég væri fylgjandi þeim.\nÞað er nefnilega svo með nafn- og myndbirtingar, eins og alla aðra hluti, að það eru kostir og gallar við þær. Gallana þekkja allir mætavel og þarf ekkert að lýsa þeim nánar.\nKostirnir eru hinsvegar ekkert svo augljósir en þeir eru samt til staðar - nefnilega að með því að fjölmiðlar birti nöfn einstaklinga og jafnvel myndir af þeim hefur þjóðfélagið möguleika að fylgjast með því hvernig hið opinbera hagar sér. Það er nefnilega svo að þeir sem eru í ráðandi stöðu í þjóðfélaginu hafa alltaf misbeitt valdi sínu (líka á Íslandi) og m.a. handtekið saklaust fólk. Við þurfum því alltaf að vera á varðbergi gagnvart því að ríkið misbeiti þessu valdi sem notabene við höfum fært því. Aldrei að treysta þeim sem þú hefur valið til stjórna þér!\nSvo verðurðu líka að hafa í huga að íslendingar eru enn allsóvanir mynd- og nafnbirtingum á fólki sem er sakað um glæp. Við höfum því enn dálítið mikla tilhneigingu til að líta svo á að þegar mynd birtist af einhverjum sé hann sekur. En svo er alls ekki og ef íslendingar átta sig ekki á því er miklu meira að í íslensku þjóðfélagi heldur en það að DV birtir myndir af meintum misyndismönnum.\nAð auki leka svona hlutir alltaf út á Netið nú til dags svo það er hálfpartinn tilgangslaust að fjölmiðlarnir haldi aftur af sér. Það var t.d. afstaðan hjá Mogganum í líkfundarmálinu. Venjulega birta þeir ekki nöfn sakborninga en í þessu tilfelli fannst þeim fáránlegt að gera það ekki því nöfn þessara manna voru hvort eð er á allra vitorði.\nSjálfur er ég annars á móti þessum myndbirtingum og ég sýni það með því að kaupa ekki þetta sorablað sem DV er. Ég horfi heldur ekki á “fréttirnar” á Stöð 2 …"
        },
        {
            "user": "Kagemusha",
            "user_id": "38067",
            "date": "2004-03-26 09:02:14",
            "id": "1529203",
            "reply_to_id": "1529200",
            "text": "Þessar réttlætingar eru út í hött hjá þér Andri. Það er ekkert uppi á borðinu að fólki sé haldið í fangelsi hér án dóms og laga. Hafa kannski allir sem myndir hafa birst af gefið leyfi fyrir því???"
        },
        {
            "user": "andri",
            "user_id": "27",
            "date": "2004-03-26 09:35:53",
            "id": "1529204",
            "reply_to_id": "1529203",
            "text": "Fólki hefur oft verið haldið í gæsluvarðhaldi allt of lengi án þess að næg ástæða sé fyrir hendi. Gott dæmi um það væri Guðmundar- og Geirfinnsmálið. Einnig mætti nefna Kio Briggs málið (erlendu fólki er t.a.m. oft haldið lengur í gæsluvarðhaldi en íslendingum). Ætliði virkilega að halda því fram að íslenskt réttarkerfi sé óskeikult?\nÞví má því leiða rökum af því að best sé að hafa flestallt sem hið opinbera aðhefst sem mest fyrir opnum tjöldum - jafnvel þó það sé sársaukafullt. Ekki endilega mín skoðun en samt ekki svo vitlaust.\nMisnotkunin hefur einnig verið að öðrum toga. Sem dæmi má nefna að Jónas frá Hriflu lét hlera síma pólitískra andstæðinga sinna. Þægilegt að vera dómsmálaráðherra, ha?\nMér þykir fráleitt að halda því fram að við íslendingar séum eitthvað betri en aðrar þjóðir að þessu leyti. Það eina sem við höfum framyfir er að við höfum frekar lýðræðislegt og opið þjóðfélag þar sem almenningur og fjölmiðlar eru í nánum tengslum við hið opinbera. Best að halda því þannig."
        },
        {
            "user": "Kagemusha",
            "user_id": "38067",
            "date": "2004-03-26 11:21:14",
            "id": "1529205",
            "reply_to_id": "1529204",
            "text": "Já einmitt. Yngsta dæmið sem þú getur nefnt er að verða 30 ára gamalt - Kio Briggs fékk því miður ekki þá refsingu sem hann átti skilið, og það er náttúrurlega rugl að tala um að eitthvað hafi verið brotið á honum hér eftir það sem komið er í ljós. Og þetta er réttlætingin fyrir því að eyðileggja líf fjölda fólks sem hugsanlega hefur ekkert til saka unnið? Forgangsröðunin hjá þér er gjörsamlega út úr kú maður minn."
        },
        {
            "user": "Anon",
            "user_id": "10099",
            "date": "2004-03-30 23:50:32",
            "id": "1529206",
            "reply_to_id": "1529205",
            "text": "HAHAHAHA  Þú fellur í nákvæmlega sömu gildru og þú ert sjálfur að fordæma, þú segir: “Kio Briggs fékk því miður ekki þá refsingu sem hann átti skilið”\nÞá ertu væntanlega að vísa til þess að hann var skömmu seinna dæmdur fyrir svipað brot í Danmörku og dregur þú þá ályktun að þá hljóti hann að hafa verið sekur um það sem hann var dæmdur fyrir hér, þó svo að þitt ástsæla réttarkerfi hafi sýknað hann af því sem hann var ákærður fyrir hér…..\nMig langar svo að minna þig á að hann losnaði svo úr fangelsi þar vegna þess að (ef mig minnir rétt) tvær stúlkur játuðu að að eiga efnin sem hann var tekin með og að hann hefði ekki vitað af þeim.\nÍslendingar hefðu kannski ekki vorkennt Kio Briggs svona mikið á sínum tíma ef að íslensk blöð hefðu ekki verið jafn uppfull af samúð í garð aumingja útlendingsins sem alltaf var verið að brjóta á heldur hefðu verið til “sorp blöð” eins og DV sem hefðu dregið fram ansi skrautlega og miður fallega fortíð hans.\nSvo við gleymum nú ekki DJ níðingnum sem hélt áfram sinni misnotkun eftir að hann var kærður fyrir ekki svo löngu síðan, þar hefði DV kannski bjargað einu eða tveimur sálartetrum með því að birta þá mynd.\nHvar voru myndbirtinga og nafnaandstæðingar þegar mál Árna Johnsen var í brennidepli, eða Herra Ólafs Skúlasonar - má kannski bara birta myndir af grunuðum mönnum sem eru frægir?? Ef svo er, hver dæmir þá um það hvort menn séu orðnir nógu frægir??\nÞetta tíðkast allstaðar útí heimi og því ekki hér, svo er til gott málstæki: “Þar sem er reykur þar er yfirleitt eldur”"
        }
    ]
}
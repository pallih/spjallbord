{
    "forum_title": "Sápur",
    "user": "neonballroom",
    "user_id": "61087",
    "date": "2007-06-04 21:29:53",
    "title": "Gamlir og góðir grannar - Tad og Paul",
    "text": "Tad Reeves\nMynd\nHann kom inn í þættina árið 1998, á svipaðan hátt og Stingray gerði nokkrum árum síðar. Hann er frændi Toadie, og í samræmi við hefðirnar í þeirri fjölskyldu er hann kallaður fiskanafni. Raunverulegt nafn hans er Wayne, en er alltaf kallaður Tad sem stytting á “Tadpole” sem merkir halakarta. Hann var hálfgerður vandræðaunglingur, og svo kom í ljós að hann var ættleiddur, og þá missti hann sig alveg í drykkju og sjálfsvorkunn. En að sjálfsögðu batnaði hegðun hans með tímanum, bæði með hjálp Susan og Harolds.\nTad bjó mest allan tímann heima hjá Harold og Madge og tengdist þeim sterkum böndum, og urðu hann og Paul McClain bestu vinir. Það slettist þó reglulega upp á vinskapinn hjá þeim, sérstaklega vegna stelpumála. Á tímabili voru þeir meiraðsegja báðir að deita Flick Scully í leynum, sem var góð vinkona þeirra og nágranni.\nHelstu áhugamál Tad voru BMX hjól og tónlist. Hann uppgötvaði á unglingsaldri ágæta plötusnúðshæfileika, og vann m.a. sem plötusnúður á klúbbnum Hemisphere. Hann yfirgaf Erinsborough (og þar með þættina) þegar hann fékk boð um að túra um Ameríku og sýna snilli sína í að þeyta skífum.\nPaul McClain\nMynd\nPaul kom inn í þættina árið 1997, þegar hann var settur í fóstur hjá Madge og Harold. Þá var móðir hans nýlátin og faðir hans var róni og hafði ekki átt mikinn þátt í uppeldi Pauls. Hann og Hannah Martin úr næsta húsi urðu fljótlega góðir vinir og seinna kærustupar. Þau hættu þó saman þegar fjölskylda hennar flutti úr bænum.\nPaul hafði mjög gaman af áströlskum fótbolta og stóð sig vel, en honum fannst alltaf erfitt að spila með og á móti strákum sem voru bæði eldri og reynslumeiri en hann sjálfur. Eftir smá hvatningu varð hann þó stjarna liðsins. Það leit samt út fyrir að ferlinum hefði lokið áður en hann byrjaði, þar sem Paul lenti í slysi á BMX hjólinu sínu. Þar slasaðist hann á mænu og var í hjólastól um tíma, en batnaði þó að lokum.\nÞegar hann lauk skólanum fékk hann stöðu hjá Adeleide Crows, þar sem hann spilar enn að því við best vitum.",
    "url": "https://www.hugi.is/sapur/greinar/522792/gamlir-og-godir-grannar-tad-og-paul/",
    "url_id": "522792",
    "id": "4966653",
    "replies": [
        {
            "user": "korstenborsten",
            "user_id": "68654",
            "date": "2007-06-04 21:43:37",
            "id": "4967018",
            "reply_to_id": "4966653",
            "text": "vá hvað ég man eftir þessum tveim..samt ekkert svo mikið,,var nú frekar ung..en gaman að fá svona smá umfjöllun um þá ;)"
        },
        {
            "user": "marlostanfield",
            "user_id": "64948",
            "date": "2007-06-04 22:00:05",
            "id": "4967087",
            "reply_to_id": "4966653",
            "text": "þetta voru auðvitað algjörir fagmenn…sakna þessara gutta, sérstaklega tad. stingray á ekkert í hann. neighbours, ain't like it used to be."
        },
        {
            "user": "JohnnyB",
            "user_id": "5305",
            "date": "2007-06-04 22:04:08",
            "id": "4967105",
            "reply_to_id": "4966653",
            "text": "Ah the good old days, þ.e.a.s. þegar ég horfði ennþá á Nágranna :)"
        },
        {
            "user": "anouk",
            "user_id": "68616",
            "date": "2007-06-05 00:06:23",
            "id": "4967670",
            "reply_to_id": "4966653",
            "text": "Er ég ein um það að vita eeeekkert hvaða þættir þetta eru?"
        },
        {
            "user": "Karat",
            "user_id": "35059",
            "date": "2007-06-05 08:59:55",
            "id": "4968139",
            "reply_to_id": "4967670",
            "text": "Örugglega því að þessir þættir hafa verið sýndir á Íslandi síðan 1989 eða 1990."
        },
        {
            "user": "skens",
            "user_id": "46623",
            "date": "2007-06-05 02:43:30",
            "id": "4967996",
            "reply_to_id": "4966653",
            "text": "Djöfull sem maður var skotinn í þeim á yngri árum… haha, horfði held ég bara á þættina út af þeim 2 :D"
        },
        {
            "user": "neonballroom",
            "user_id": "61087",
            "date": "2007-06-05 12:02:53",
            "id": "4968396",
            "reply_to_id": "4967996",
            "text": "Haha, það voru svo margir sætir á þessum tíma. Geri greinar um fleiri á næstunni."
        },
        {
            "user": null,
            "user_id": null,
            "date": "2007-06-05 11:55:53",
            "id": "4968376",
            "reply_to_id": "4966653",
            "text": "man eftir þeim :D fannst paul alltaf svo sætur. en skemmtileg grein, gaman að fá svona um gamla og góða ;)"
        },
        {
            "user": "heidal",
            "user_id": "44623",
            "date": "2007-06-05 14:07:20",
            "id": "4968746",
            "reply_to_id": "4966653",
            "text": "FLott grein hjá þér:) Allir eru svo latir e-ð að skrifa greinar núna… En já, man pínu eftir þeim, samt ekkert voða mikið, en man að mér fannst þeir æðislegar persónur í Neighbours!! :D"
        },
        {
            "user": "anouk",
            "user_id": "68616",
            "date": "2007-06-05 16:48:55",
            "id": "4969260",
            "reply_to_id": "4966653",
            "text": "Jáá, ég veit núna hvaða þætti þetta eru ;)"
        },
        {
            "user": "Nainsi",
            "user_id": "45345",
            "date": "2007-06-05 20:59:09",
            "id": "4970314",
            "reply_to_id": "4966653",
            "text": "Vá, hvað ég sakna þeirra tveggja :)"
        },
        {
            "user": "Toto",
            "user_id": "40019",
            "date": "2007-06-07 02:49:07",
            "id": "4974913",
            "reply_to_id": "4966653",
            "text": "Þarna voru Nágrannar upp á sitt besta… maður gat horft á frændurnar Toad og Tad svo tímunum skiptir… með árunum hefur Toad þroskast og því miður ekki sami rugludallurinn lengur og ég var miður mín þegar Tad hætti í þessum þáttum…\nAnnars er ég ekki lengur með stöð 2 og þó ég væri hefði ég líklega ekki þann tíma í dag sem ég hafði áður til að horfa á þetta…. einstaka sinnum dettur maður inní þessa þætti þegar maður er heppinn og þá skemmtir maður sér vel þó að þeir séu ekki jafn góðir og hér áður fyrr."
        },
        {
            "user": "Arthemis",
            "user_id": "32541",
            "date": "2007-06-07 10:36:30",
            "id": "4975111",
            "reply_to_id": "4966653",
            "text": "Ohh hvað ég elskaði þessa gæja… Og Joel, kafarann sem var svo fallegur… Ég segi bara að nágrannar hafa farið hallandi upp á síðkastið, það vantar alla, dee, terishu, tod, joel, flick, Joe og Michell, Libby og Drew… ég bíð alltaf spent eftir því að eitthver af þeim kíki kannski í heimsókn en það á ekki eftir að gerast held ég… Michell kom samt tvisvar eftir að hún hætti en mætti alveg koma oftar (gæti verið að nöfnin séu röng en mig minnir endilega að þau hafi öll heitið þetta)"
        },
        {
            "user": "korstenborsten",
            "user_id": "68654",
            "date": "2007-06-07 23:33:25",
            "id": "4977466",
            "reply_to_id": "4975111",
            "text": "dee og drew eru náttúrlega bæði dáin.. en ég efa að flick komi aftur þvi hun er svo mikil stjarna þarma í bandaríkjunum.. *er of góð fyrir nágranna*"
        },
        {
            "user": "heidal",
            "user_id": "44623",
            "date": "2007-06-08 00:03:51",
            "id": "4977597",
            "reply_to_id": "4977466",
            "text": "Ég er reyndar rnnþá alltaf að vona að Dee komi aftur. Meina líkið fannst aldrei þannig hún gæti alveg komið aftur. Og þetta er nú sápa… :D"
        },
        {
            "user": "Arthemis",
            "user_id": "32541",
            "date": "2007-06-08 07:04:48",
            "id": "4978134",
            "reply_to_id": "4977597",
            "text": "Já Dee var alveg æðisleg, mikið grátið þegar hún fór :S"
        },
        {
            "user": "korstenborsten",
            "user_id": "68654",
            "date": "2007-06-08 07:07:07",
            "id": "4978135",
            "reply_to_id": "4977597",
            "text": "jah það er rétt..harold dó einusinni og koma aftur..en það er langt langt siðan sko. Þannig hver veit ;o :D"
        },
        {
            "user": "heidal",
            "user_id": "44623",
            "date": "2007-06-08 13:12:44",
            "id": "4978605",
            "reply_to_id": "4978135",
            "text": "Já… :D"
        },
        {
            "user": "neonballroom",
            "user_id": "61087",
            "date": "2007-06-09 10:09:21",
            "id": "4980811",
            "reply_to_id": "4977597",
            "text": "Já, það er alltaf passað upp á að hafa allt opið, til að skella þeim aftur inn seinna. Líkin af Lil og Serenu fundust heldur aldrei, er það nokkuð?"
        },
        {
            "user": "heidal",
            "user_id": "44623",
            "date": "2007-06-09 20:22:35",
            "id": "4981903",
            "reply_to_id": "4980811",
            "text": "Nei, þau fundust aldrei. Ég væri líka til í að fá Serenu aftur kannski, mér var farið að líka svo vel við hana:D"
        },
        {
            "user": "silungur",
            "user_id": "20592",
            "date": "2007-06-09 03:53:42",
            "id": "4980698",
            "reply_to_id": "4966653",
            "text": "Ooo god old times! Þessir tveir og fleiri grannar sem eru því miður fluttir voru æði! Enda varð ég mjög sár þegar þeir fluttu í burtu, auðvitað komu aðrir sem eru líka góðir en þessir gömlu góðu stóðu alltaf fyrir sínu!"
        },
        {
            "user": "sifs",
            "user_id": "13497",
            "date": "2007-06-25 03:57:47",
            "id": "5023609",
            "reply_to_id": "4966653",
            "text": "ég vil fá þá aftur!!!"
        },
        {
            "user": null,
            "user_id": null,
            "date": "2007-10-26 08:52:49",
            "id": "5339690",
            "reply_to_id": "4966653",
            "text": "Ég man eftir þessum tveim, en manstu eftir Tea Bag, sem var vinur Tads ?"
        }
    ]
}
{
    "forum_title": "Harry Potter",
    "user": "shelob",
    "user_id": "19816",
    "date": "2003-06-23 16:23:37",
    "title": "Umsögn: Harry Potter and the Order of the Phoenix",
    "text": "ENGIR SPOILERAR!!! ENGIR SPOILERAR!!! ENGIR SPOILERAR!!!\nJæja. Þegar morgun Harry Potter dagsins 21. júní skreið fram, sólin hóf uppför sína að himni og byrjaði að kvíða fyrir skjótu falli aftur í dýptir hafsins, var ég staddur í Frakklandi, Provance, í fríi, nýbúinn að endurlesa allar fjórar fyrri Harry Potter bækurnar, hlustandi á fagra tóna Sigur Rósar á meðan (jafnvel tyggjó verður fagurt meðan maður hlustar á þá, og Harry Potter…).\nÞá vissi ég að nokkuð ólíklegt væri að ég mundi fá bókina í mínar sveittu hendur þann dag, Harry Potter daginn sjálfan, þar sem mestallur dagurinn mundi fara í flug frá Nice (það er ekki borið fram eins og enska orðið, heldur eins og “nís”) til Heathrow í London og svo þaðan til lands íss og elda. Það var lítil von um að við mundum ná að kaupa bókina á Heathrow (Londonflugvelli) vegna þess að það voru aðeins 50 mínútur milli flugvéla, og við vorum sein fyrir. Þó mundi ég reyna með öllum mætti…\nOg það varð svo að ég og fjölskylda hlupum með öllum mætti niður færibönd flugvallarins (sem tvöfölduðu hraðann…) og þannig náðum við að hlaupa í gegnum allan flugvöllinn á 10 mínútum, sem er mikið afrek. Það var raunar býsna gaman að hlaupa milli fólks á færibandinu, muldrandi “Excuse me, pardon, rude people from Iceland coming through, sorry…”\nSvo fékk ég loksins bókina í hendurnar (það voru keyptar tvær, ein fyrir systur mína svo ekki yrði borgarastyrjöld…) og augljóslega tók ég hvorki eftir flugtaki né lendingu, heimurinn, í lofti eða á jörðu, var sokkinn niður, horfinn; og það eina sem var eftir var heimur Harrys. Matur, líf, dauði, fagrar flugfreyjur eru ekkert miðað við þetta sem ég las.\nHér er dómurinn um bókina í lista; að sjálfsögðu allt mitt álit, alltsaman.\nSpenna: Þetta er mest spennandi Harry Potter bókin, og þá er mikið sagt, mjög mikið sagt!\nSaga: Alveg stórkostleg… endirinn er alveg einstaklega frábær. Nokkuð flott tvist á þetta allt saman… ekki jafn rosalegur endir og Goblet of Fire, en frábær samt.\nLýsingar: J.K. Rowling hefur stöðugt bætt lýsingar sínar eftir því sem bókunum fjölgar, og þessi er langbest til þessa. Sumar lýsingarnar kveikja strax í gæsahúð hjá manni.\nKaraktersköpun: Ekki alveg jafn góð og restin… það eru margir nýjir karakterar, og þrátt fyrir að sumum er gerð ágæt skil og öðrum frábær þá er einn og einn karakter sem ég skil ekki af hverju er þarna… þeir verða þá líklegast mikilvægir í næstu bókum. Enginn karakter er þýðingarlaus í þessum bókum.\nHúmor: Lang, lang, lang, langbestur til þessa. Fred og George eru með þeirra besta ár. Þeir eru algerlega og fullkomlega óborganlegir. Harry er meira að segja búinn að þróa með sér ágætan húmor, og Ron er frábær eins og venjulega. Svo er McGonagall líka í stuði í bókinni…\nEn það eru gallar, það er satt. Einn sem er nú aðallega persónulegur pirringur er að það er ekki mikið Quidditch í þessari bók, sem er nú hálfgert rugl þar sem Goblet of Fire er uppáhalds Harry Potter bókin mín, og það er ekkert Quidditch þar nema Heimsmeistarakepnin í byrjun…\nÉg get fátt fleira sagt án þess að koma með spoilera svo að ég mun nú bara sleppa því… það sem ég mun hér gera er að bera OotP (Order of the Phoenix) saman við hinar Potter bækurnar, og þá er mín persónulega röð svona:\nPhilosopher's Stone\nChamber of Secrets\nPrisoner of Azkaban\nOrder of the Phoenix\nGoblet of Fire\nJá, ég er á því að þessi bók sé ekki besta Harry Potter bókin, en ég fullyrði það að hún sé mest spennandi. Hún er alger skyldulestur fyrir alla sem kalla sig bókaorma, og hina líka. Hún lofar miklu, skilar miklu, og biður um lítið í staðinn. Húrra fyrir J.K. Rowling og hennar sköpunarverki! Nú hefst biðin eftir bók 6, og hún mun vera biðarinnar virði, þessi var það svo sannarlega.",
    "url": "https://www.hugi.is/hp/greinar/151348/umsogn-harry-potter-and-the-order-of-the-phoenix/",
    "url_id": "151348",
    "id": "1148372",
    "replies": [
        {
            "user": "johanng",
            "user_id": "9215",
            "date": "2003-06-23 18:21:20",
            "id": "1148379",
            "reply_to_id": "1148372",
            "text": "Góð grein.. var smá smeykur að lesa hana þó .. :D"
        },
        {
            "user": "Kreoli",
            "user_id": "22696",
            "date": "2003-06-23 18:24:31",
            "id": "1148380",
            "reply_to_id": "1148372",
            "text": "fimmta bókin er svona 50000000 sinnum betri en 2 og FJÖGUR sem voru hreint út sagt lélegar og hundleiðinlegar þar að auki."
        },
        {
            "user": "larandaria",
            "user_id": "3518",
            "date": "2003-06-23 18:25:49",
            "id": "1148381",
            "reply_to_id": "1148372",
            "text": "Já, þessi bók er snilld!!!!!!!!\nÞó að sorglegu hlutirnir í henni séu doldið að skyggja á þá skemmtilegu hjá mér enn sem komið er… þarf að melta hana aðeins meira!\nog já, ég er semsagt súperlestrarhestur, ég kláraði bókina sólarhring eftir að ég fékk hana en var samt upptekin 11 tíma (vinna) og svaf alveg helling þar á milli…. :þ Hvað gerir maður ekki fyrir Harry Potter! :D\nOg já, Fred og George voru ekkert nema frábærir!\nSnilldarbók, skiptir vel milli alvöru og gamans og allt of spennandi. Mæli með fyrir alla!!"
        },
        {
            "user": "Xavier",
            "user_id": "2009",
            "date": "2003-06-23 18:33:46",
            "id": "1148382",
            "reply_to_id": "1148372",
            "text": "Flott grein og algjörlega spoilerlaus.\nGlæsileg framistaða. Nú er bara að bíða eftir að Amazon.co.uk skili sínu og þá hefst lesturinn.\nXavie"
        },
        {
            "user": "Sleipnir",
            "user_id": "6698",
            "date": "2003-06-23 18:49:04",
            "id": "1148383",
            "reply_to_id": "1148372",
            "text": "Ég er á því að þessi bók sé ein af þeim 7-8 bestu af Harry Potterbókunum.\nHef samt ekki lesið hana :S"
        },
        {
            "user": "larandaria",
            "user_id": "3518",
            "date": "2003-06-23 18:49:48",
            "id": "1148384",
            "reply_to_id": "1148372",
            "text": "Maður vissi nú fyrirfram að fólk yrði fljótt með bókina, þessir “rosa fans” a.m.k. en einn dagur?\nÍ alvöru, var bara setið uppi í sófa eða eitthvað og lesið..\nAnnars er þetta góð grein og mín er svona:\nGoblet of Fire\nPrizoner of Azkaban\nChamber of Secrets\nPhilosopher's Stone\nBatna bara með hverri bók.."
        },
        {
            "user": "larandaria",
            "user_id": "3518",
            "date": "2003-06-23 19:00:02",
            "id": "1148385",
            "reply_to_id": "1148384",
            "text": "Jah, legið uppi í rúmi og lesið aðallega;)\nég las nr. 4 á svipuðum tíma! Þetta kemur með æfingunni=) Og trúið mér, hef ég lesið mikið í gegnum tíðina…..\nÉg ætla ekki að setja bækurnar upp í neina röð strax, þarf að melta OotP betur fyrst! Og helst lesa hana aftur fljótlega og svona. Bara allar, eiginlega.\nÞar sem mér fannst vera samt mest við hana er hvað það gerist mikið í henni. Það er svo fullt fullt fullt sem gerist sem tengist ekki endilega aðalplottinu beint. Það finnst mér snilld! Maður fær svo miklu betri og meiri tilfinningu fyrir þessum heimi sem þau búa í. Auðvitað er þannig líka í hinum bókunum en ég finn meira fyrir því núna."
        },
        {
            "user": "stinkytoe",
            "user_id": "29707",
            "date": "2003-06-23 19:24:51",
            "id": "1148386",
            "reply_to_id": "1148372",
            "text": "Þessi grein er frábær og ég hlakka enn meira til að lesa bókina!! :)\nTakk æðislega fyrir að sleppa öllum spoilerum!!\nMín röð (án þess að hafa lesið nr. 5) er svona:\nGoblet Of Fire\nChamber of Secrets og Philosopher Stone (get ekki gert upp á milli)\nPrisoner of Azkaban"
        },
        {
            "user": "nedrud",
            "user_id": "26720",
            "date": "2003-06-23 19:36:17",
            "id": "1148387",
            "reply_to_id": "1148372",
            "text": "Mjög öflug grein.;) Nú verður amazon bara að flýta sér."
        },
        {
            "user": "tinnaj",
            "user_id": "18797",
            "date": "2003-06-23 19:39:23",
            "id": "1148388",
            "reply_to_id": "1148372",
            "text": "Veit einhver hvenær hún kemur á íslensku til Íslands… ef það er ekki búið að gerast…????"
        },
        {
            "user": "larandaria",
            "user_id": "3518",
            "date": "2003-06-23 19:42:20",
            "id": "1148389",
            "reply_to_id": "1148388",
            "text": "hún kemur á íslensku 11 nóvember… klukkan 11.11! það er allavega planið….."
        },
        {
            "user": "Ingibergur",
            "user_id": "21822",
            "date": "2003-06-24 09:11:36",
            "id": "1148390",
            "reply_to_id": "1148389",
            "text": "að hún kemur 11 nóv er drullugott fyrir mig því ég á afmæli örfáum dögum fyrir en ég mun örugglega fá mér hana bæði á ensku og íslensku."
        },
        {
            "user": null,
            "user_id": null,
            "date": "2003-06-23 20:06:04",
            "id": "1148391",
            "reply_to_id": "1148372",
            "text": "Góð grein…\nÉg er ekki ennþá búin að lesa bókina… Og er að deyja ég er svo spennt! Reyni að komast yfir hana fljótlega :)"
        },
        {
            "user": "didrik",
            "user_id": "15234",
            "date": "2003-06-23 20:25:10",
            "id": "1148392",
            "reply_to_id": "1148372",
            "text": "Verd nú bara ad segja ad thetta er med best skrifudu greinum sem ég hef lesid hér á huga…  Engar sjánlegar fljótfaernisvillur eda eitthvad thví um líkt.  Gód grein, ég er ad klára HP:Gof hún er groovy baby…  allavega er ad paela í ad skreppa í mallid á morgun og splaesa í nýju til ad auka lestrar áhugann get alltaf gotid augunum til nýju bókarinnar…  hehhehe. pís át"
        },
        {
            "user": "LoLITiltU",
            "user_id": "18899",
            "date": "2003-06-23 21:39:46",
            "id": "1148393",
            "reply_to_id": "1148372",
            "text": "Hvað kostar bókin og hvenær kemur hún aftur til landisins?"
        },
        {
            "user": "shelob",
            "user_id": "19816",
            "date": "2003-06-23 22:32:54",
            "id": "1148394",
            "reply_to_id": "1148393",
            "text": "Lestu svörin fyrir ofan.. hún kemur þann 11.11 kl. 11:11."
        },
        {
            "user": "Finisboy",
            "user_id": "6088",
            "date": "2003-06-24 08:30:27",
            "id": "1148395",
            "reply_to_id": "1148394",
            "text": "Frábær grein og nú er manni virkilega byrjað að hlakka til að fá bókina.\nEn hvenæar kemur næsta sending á enskubókinni til landsins???"
        },
        {
            "user": "LoLITiltU",
            "user_id": "18899",
            "date": "2003-06-24 16:10:07",
            "id": "1148396",
            "reply_to_id": "1148394",
            "text": "ég var nú að meina á ensku, því hún var uppseld og þá hlýtur hún að koma aftur á ensku fyrir nóvember og hvað kostar hún?"
        },
        {
            "user": "Arasaka",
            "user_id": "15059",
            "date": "2003-06-24 16:56:00",
            "id": "1148397",
            "reply_to_id": "1148396",
            "text": "jah, hún seldist upp en kom síðan aftur í gær, eða þá bara seinna í vikunni! búðareigendur munu reyna eins og þeir geta að eiga nóg af bókum því hver vill missa kaupendurna með kaupæðið burtu til andstæðingsins! ;) engar áhyggjur, þú færð eintak fyrr eða síðar! :)"
        },
        {
            "user": "Rassgata",
            "user_id": "34794",
            "date": "2003-06-23 23:22:24",
            "id": "1148398",
            "reply_to_id": "1148372",
            "text": "já, bara virkilega góð grein. veit ekki hvort ég eigi að nenna að lesa hinar allar aftur en…"
        },
        {
            "user": "ChoChang",
            "user_id": "39481",
            "date": "2003-06-24 00:40:04",
            "id": "1148399",
            "reply_to_id": "1148372",
            "text": "Er hú næst verst eða næst best?"
        },
        {
            "user": "shelob",
            "user_id": "19816",
            "date": "2003-06-24 00:49:49",
            "id": "1148400",
            "reply_to_id": "1148399",
            "text": "Næstbest."
        },
        {
            "user": "optimusprime",
            "user_id": "360",
            "date": "2003-06-24 01:50:54",
            "id": "1148401",
            "reply_to_id": "1148400",
            "text": "Amason er fokking lengi\nhefði betur sleppt því að panta hana þaðan"
        },
        {
            "user": "asley",
            "user_id": "6473",
            "date": "2003-06-24 09:11:23",
            "id": "1148402",
            "reply_to_id": "1148401",
            "text": "jamm ég pantaði á amazon í seinustu viku og var að vonast til að fá hana í gær en nei…."
        },
        {
            "user": "Xavier",
            "user_id": "2009",
            "date": "2003-06-24 09:19:21",
            "id": "1148403",
            "reply_to_id": "1148402",
            "text": "Skv því sem segir á Amazon.co.uk þá á hún að koma til mín á Íslandi 25-27 júní. Sem sagt á morgun eða alveg frammá föstudag.\nReyndar fékk ég pdf útgáfu af The order of the Phonix senda í tölvupósti í gær, þannig að hún er farinn að dreifast á netinu líka. Ótrúlegt hvað þetta er fljótt að fara á netið, ÓTRÚLEGT.\nJæja, ég ætla að bíða eftir Amazon (nenni ekki að lesa af skjánum).\nKveðja,\nXavie"
        },
        {
            "user": "kaeja",
            "user_id": "37741",
            "date": "2003-06-25 14:12:25",
            "id": "1148404",
            "reply_to_id": "1148403",
            "text": "Hvernig væri að segja þeim sem geta engan vegin fengið nýju bókin hvar þú gast lesið hana á netinu ???"
        },
        {
            "user": "hannesa",
            "user_id": "53",
            "date": "2003-06-25 15:11:32",
            "id": "1148405",
            "reply_to_id": "1148404",
            "text": "Mér þykir mjög líklegt hann hafi aðeins fengið fanfic sent en ekki söguna sjálfa, þar sem 766(+10) blaðsíða pdf tæki væri *ansi* stór, og kaeja augun þín eiga eftir að verða ansi sýrð ef þú ætlar þér að lesa hana í gegnum tölvuskjá."
        },
        {
            "user": "Xavier",
            "user_id": "2009",
            "date": "2003-06-25 21:14:00",
            "id": "1148407",
            "reply_to_id": "1148405",
            "text": "Reyndar er ég með alla bókina, þakka þér fyrir. En ég get gert greinarmun á fanfic og alvöru hlutnum. PDF skjalið er 3.967 KB, sem sagt frekar stórt. Til að sanna mál mitt þá koma hér fyrstu 5 línurnar úr bókinni.\n“The hottest day of the summer so far was drawing to a close and a drowsy silence lay over the large, square houses of Privet Drive. Cars that were usually gleaming stood dusty in their drives and lawns that were once emerald green lay parched and yellowing -for the use of hosepipes had been banned due to drought. Deprived of their usual car-washing and lawn-mowing pursuits, the inhabitants of Privet Drive had retreated into the shade of their cool houses, windows thrown wide in the hope of tempting in a nonexistent breeze. The only person left outdoors was a teenage boy who was lying flat on his back in a flowerbed outside number four.”\nReyndar fer það eftir skjánum sem þú ert með hvort að þú verðir þreyttur í augunum eða ekki. Ég er ENNÞÁ að bíða eftir Amazon og er hálfnaður með bókina á tölvuskjánum. Ætli ég verði ekki búinn áður en Amazon skilar þessu af sér.\nXavie"
        },
        {
            "user": "kaeja",
            "user_id": "37741",
            "date": "2003-06-26 09:31:12",
            "id": "1148406",
            "reply_to_id": "1148405",
            "text": "Sumir geta nú bara ekki beðið eftir bókininni, svo verður maður nú að hafa eitthvað að gera í vinnuni ;)"
        },
        {
            "user": "ChoChang",
            "user_id": "39481",
            "date": "2003-06-24 16:28:33",
            "id": "1148408",
            "reply_to_id": "1148400",
            "text": "okey."
        },
        {
            "user": "rutep",
            "user_id": "23962",
            "date": "2003-06-24 09:41:27",
            "id": "1148373",
            "reply_to_id": "1148372",
            "text": "Vá, þetta er alveg ótrúlega góð grein, alveg ótrúlega vel staðið að henni.  “Excuse me, pardon, rude people from Iceland coming through, sorry…” lol.  Alveg frábær umsögn, sem fær mann til að hlakka enn meira til að klára hana."
        },
        {
            "user": "Arasaka",
            "user_id": "15059",
            "date": "2003-06-24 12:25:34",
            "id": "1148409",
            "reply_to_id": "1148372",
            "text": "righty-o.. gott að hún var spoilerlaus! :) en annars, HÆTTIÐ AÐ LÁTA MIG LESA SVONA, NÚNA LANGAR MIG ENN MEIRA AÐ LESA OOTP!! .. .. hataykkuröllsemerubúinaðlesahana…\ngóð grein samt! :) ég commenta örugglega betur þegar ég er búin að lesa bókina! ;)"
        },
        {
            "user": "vmelsen",
            "user_id": "26128",
            "date": "2003-06-24 12:49:26",
            "id": "1148410",
            "reply_to_id": "1148372",
            "text": "góð grein, gaman að lesa svona var samt soldi varkár um að kannski myndi marr lesa það sem maður vildi ekki vita um bókina. Ég var líka í london nema á stansted og las síðustu málsgreinina í bókinni þar bara til að lesa oggu lítið í henni. það var nu ekki sagt mikið þar en maður hefur gluggað í hana þá. En af slúðrinu heyrði ég úti þegar ég var þar að það væri kona sem fékk bókina í hendurnar um 00:01 og ætti að vera langt komin ef ekki búin með bókina um 2 eða 3 um sömu nótt. sú kona átti að lesa eitthvað um 2000 orð á mínútu og átti að geta svarað spurningum um bókina þarna um nottina. Ég meina tilhvers í andskotanum að vera svona ógeðslega snögg að lesa hana, það er jú gaman að vera sennilega sú fyrsta til að lesa þessa bók en samt. Jæja þetta var bara slúður sem ég heyrði og ég sel það ekki dýrara en ég keypti það."
        },
        {
            "user": "vickyosk",
            "user_id": "40192",
            "date": "2003-06-24 14:06:40",
            "id": "1148411",
            "reply_to_id": "1148372",
            "text": "Ég missti af bókinni, en hún á að koma í vikunni og ég er á biðlista JEYYYY… :)"
        },
        {
            "user": "sverrsi",
            "user_id": "26176",
            "date": "2003-06-24 14:39:01",
            "id": "1148412",
            "reply_to_id": "1148372",
            "text": "Fín grein, ég er nokkuð sammála henni."
        },
        {
            "user": null,
            "user_id": null,
            "date": "2003-06-24 14:49:38",
            "id": "1148413",
            "reply_to_id": "1148372",
            "text": "Ég fékk bókina í dag jibbí\nEr ekki birjuð að lesa en hlakkar mikið til!\nGóð grein, en mér finnst mjög erfitt að gera upp á milli Harry Potter bókanna þær eru allar svo góðar :D\nEn mín röð er svona\n#4\n#3\n#2\n#1\nÞær verða alltaf betri og betri"
        },
        {
            "user": null,
            "user_id": null,
            "date": "2003-06-24 17:10:10",
            "id": "1148414",
            "reply_to_id": "1148372",
            "text": "Það er rétt búðareigendur reyna eins og þeir geta að ná í bækur! Og þær seljast líka. Ég keypti mér bók klukkan 10 í morgun og þegar að ég kom aftur klukkan 4 var bókin uppseld……aftur."
        },
        {
            "user": "Sivar",
            "user_id": "3343",
            "date": "2003-06-24 22:23:57",
            "id": "1148415",
            "reply_to_id": "1148372",
            "text": "ég keypti hana á Strikinu á um 2000 kall!\nBúin með hana og líkaði mjög vel.  Er bara frekar sammála þér við allt sem þú sagðir.  En mér fannst hún fyrirsjáanleg á köflum.\nen röðin mín er\nThe goblet of fire\nThe chamber of secret\nThe order of Pheonix\nthe Prisoner of Azkaban\nThe philosephers stone.\nOg Fred og Georg átti snildartakta!"
        },
        {
            "user": "Tahara",
            "user_id": "22188",
            "date": "2003-06-25 15:44:31",
            "id": "1148374",
            "reply_to_id": "1148372",
            "text": "Næst lelegasta bokin i rødinni. Eina bokin sem mer fannst lelegri var fyrsta bokin. En thad var trulega thvi ad eg las 2 bokina fyrst. 1 bokin er bara kynning a skolanum og personum.\nSpoilerar spoilerar\nekki lesa afram nema hafa lesid allar 5 bækurnar\nTil ad byrja med skildi eg ekki af hverju bokin var svona løng, thegar eg lauk loksins vid bokina skildi eg ekki af hverju Rowling skrifadi bokina til ad byrja med. Malid er ad a kapunni stendur ad madur fær ad vita eitthvad i thessari bok. Nei thad gerir madur ekki. Madur fær ekki svør vid spurningum sem hafa brunnid a manni sidan fra fyrri bokum. Nei madur fær ekki heldur ad vita margt nytt. Eg er ekki sattur vid hvert høfundurinn fer med søguthradinn i thessari bok. Thad er ad segja ekki neitt. Bokin er einfaldlega endurtekning a fyrri bokum.\nAllir eru ad baktala Harry og treysta honum ekki -bok 2.\nEnginn vill segja honum neitt og hann tharf ad finna hlutin ut med thvi ad fela sig og hlusta i leyni a adra- bok 3.\nRaduneytid treystir ekki kennsluhattum i skolanum og takmarkar vøld Dumbledore - bok2.\nMig langar til ad vita meira um foreldra HP, um kennara skolans (sprout, flitwick, Mcgonnagal o.s.frv.)\nUm adra galdraskola og hinar deildir skolans t.d. af hverju er thema Rawenclan viska (fa their ad læra eitthad annad en hinir), og af hverju er ørn merki theirra.\nSvekkjandi lesning, thessi bok hefdi ekki thurft ad vera lengri en fyrstu tvær bækurnar. Thad gerdist ekki merkilegri hlutir i henni en thad.\nFaum litid sem ekkert ad vita um Dumbledore, Snape og Hagrid fyrri helming bokarinnar.\nI stadinn er einblint a nyja leidinlega personu Umbridge sem hefur hvorki humor Lockard, sjarma Lupins ne adrattarafl Moodys."
        },
        {
            "user": "shelob",
            "user_id": "19816",
            "date": "2003-06-25 16:17:20",
            "id": "1148375",
            "reply_to_id": "1148374",
            "text": "Þurftir þú að koma með spoilera í annars spoilerlausa grein?\nOg svo er ég ósammála."
        },
        {
            "user": "hannesa",
            "user_id": "53",
            "date": "2003-06-25 16:41:35",
            "id": "1148376",
            "reply_to_id": "1148375",
            "text": "Jám ég er svo ósammála að þetta var ekki svaravert."
        },
        {
            "user": "Tahara",
            "user_id": "22188",
            "date": "2003-06-25 22:19:36",
            "id": "1148377",
            "reply_to_id": "1148375",
            "text": "Skrifadi spoilerar a undan svari minu. Svo eru thetta ekki miklir spoilerar. Skrifa um thad sem gerist i fyrri hluta bokarinnar mjøg oljost og finst bokin of lik fyrri bokunum, hefur ekki nogu sertækan søguthrad."
        },
        {
            "user": "Aduial",
            "user_id": "15900",
            "date": "2003-06-25 21:06:52",
            "id": "1148378",
            "reply_to_id": "1148374",
            "text": "Mér fannst fimmta bókin góð, mér fannst hún dásamlega löng. Það sem mér finnst einn helsti kosturinn við þessa lengd er sú tilfinning að maður geti haldið áfram að lesa hana endalaust.\nMaður fékk líka einhverjar frekari upplýsingar um söguþráðinn, þetta voru mikið endurtekningar en nýju ljósi var varpað á gamlar persónur í bókinni og sá maður skapgerðabresti á ýmsum sem höfðu ekki verið áberandi hingað til. Mér finnst söguþráðurinn fínn og mér finnst áberandi hvað persónurnar, og sagan með þeim, þroskast í þessari bók.\n–SPOILER–\nOg já, ég er sammála. Umbridge var bæði leiðinleg og pirrandi persóna, en bókin var samt sem áður góð.\nKv.\nAduial"
        },
        {
            "user": "Dopppa",
            "user_id": "40399",
            "date": "2003-06-25 20:06:42",
            "id": "1148419",
            "reply_to_id": "1148372",
            "text": "cool grein…\nÞað er mikil innlifun í henni :D\nenn röðin mín er svona:\n(besta efst:)\n#3\n#4\n#1\n#2\n(spurning hvar #5 lendir?!?!)\nPersónulega fannst mér bók númer 2 góð en sammt ekki nógu…"
        },
        {
            "user": "Kallibaul",
            "user_id": "41033",
            "date": "2003-07-08 22:08:49",
            "id": "1148420",
            "reply_to_id": "1148419",
            "text": "hæ mig langar bara að spyrja ertu að skrifa grein um aðra gren ég mei na að hún sé cool"
        },
        {
            "user": "Kallibaul",
            "user_id": "41033",
            "date": "2003-07-08 22:08:56",
            "id": "1148421",
            "reply_to_id": "1148419",
            "text": "hæ mig langar bara að spyrja ertu að skrifa grein um aðra gren ég mei na að hún sé cool"
        },
        {
            "user": "toBharaldsson",
            "user_id": "18588",
            "date": "2003-06-26 01:46:58",
            "id": "1148417",
            "reply_to_id": "1148372",
            "text": "erudi að reyna ad seigja mer ad sum af ykkur seu buinn med bokina hun er 700 og eikkad bladsidur og er numikill harryprooter fan en fyrr má nú vera."
        },
        {
            "user": "Aduial",
            "user_id": "15900",
            "date": "2003-06-26 09:18:08",
            "id": "1148418",
            "reply_to_id": "1148417",
            "text": "Þetta er ekki það þungur texti. Persónulega fannst mér bókin bara það skemmtileg að ég gat varla lagt hana frá mér, því las ég hana á einum degi."
        },
        {
            "user": "HomoLuminous",
            "user_id": "34866",
            "date": "2003-06-26 15:19:49",
            "id": "1148416",
            "reply_to_id": "1148372",
            "text": "Ég er að deyja ég verð að lesa bókina en ég er búin n að lesa um 40 bls af henni heima hjá bróa.\nEn allavega pantaði ég númer fjögur á netinu og fékk hana senda um 6 leytið og hætti ekki að lesa hana fyrr en ´´eg var  búinn(um sex um morgun):Þ en mér fannst númer 4 best."
        },
        {
            "user": "achondar",
            "user_id": "6386",
            "date": "2003-06-26 21:34:06",
            "id": "1148422",
            "reply_to_id": "1148372",
            "text": "hver var það sem dó, mér langar til að vita það. sendið mér meil hér á huga PLÍÍÍÍÍ´´IÍÍS"
        },
        {
            "user": "shelob",
            "user_id": "19816",
            "date": "2003-06-26 22:41:02",
            "id": "1148423",
            "reply_to_id": "1148422",
            "text": "Kemur ekki til greina…"
        },
        {
            "user": "smist",
            "user_id": "11631",
            "date": "2003-06-27 02:08:58",
            "id": "1148424",
            "reply_to_id": "1148372",
            "text": "Skemmtileg grein! =)\nHmmm.. þú hefur góðan smekk, Sigur Rós og Harry Potter :P  Btw varstu í Nice?!  Lukkugrísinn þinn! Þetta svæði er yndislegt! Ég bjó þarna í eitt ár.. og mig langar svooo þangað aftur :)\nEn jáh, fimmta bókin :)\nÉg pantaði bókina 17.febrúar á amazon.co.uk og fékk hana í hendurnar núna á mánudagskvöldið :)\nÞað hefur gengið heldur hægt að lesa hana þar sem ég hef verið í prófum í sumarskólanum (sem ég fór í til að hafa e-ð að gera þar sem ég hef ekki vinnu í sumar) og er núna á bls 508… þannig.. bara 258 bls. eftir :)\nÉg ætla samt ekkert að vera að dæma hana fyrr en ég er búin með hana alla :)  Hingað til hefur mér fundist bók nr.4 best..  en ég dýrka þær nú samt allar :D\nSkemmtið ykkur vel við lesturinn ;)"
        },
        {
            "user": "shelob",
            "user_id": "19816",
            "date": "2003-06-27 16:14:00",
            "id": "1148425",
            "reply_to_id": "1148424",
            "text": "Þakka þér kærlega fyrir hrósið, smist. :) Og Nice og umhverfi var ótrúlegt, það er satt."
        },
        {
            "user": "agurka",
            "user_id": "33634",
            "date": "2003-06-29 14:47:29",
            "id": "1148426",
            "reply_to_id": "1148372",
            "text": "ég er að deyja úr spenningi eftir að bókin komi aftur til íslands! Ég hringdi í  Mál og menningu á hverjum einasta degi frá 21 til að\nvita hvort hún sé komin eða hvort það sé komin dagsettning, síðan var ég að labba þarna fram hjá um daginn og fór inn og spurði og ég var sett á einhvern láta hringja í mig þegar bókin kemur lista. Og ég verð bara að koma því að að ég elska þessar bækur þegar ég byrja að lesa þær þá get é ekki hætt ég sit bara allan dagin og les og síðan 21 hef ég lesið fyrstu tvær bækurnar tvisvar en hinar  tvær einu sinni tila að bæta upp leisið á fimmtu bókini"
        },
        {
            "user": "Xavier",
            "user_id": "2009",
            "date": "2003-06-29 20:58:04",
            "id": "1148427",
            "reply_to_id": "1148372",
            "text": "Ég er búinn að lesa bókina sem ég fékk senda á netinu. Amazon ekki búin að skila sér. Reyndar komu þeir frá póstinum hérna á föstudag en enginn var heima. Ég bý í Kópavogi og því ekkert annað en að bíða frammá mánudag þar til að ég fæ bókina í hendurnar.\nFínt að lesa þetta á tölvunni… hefði ekki meikað að bíða eftir Amazon allan þennan tíma.\nXavie"
        },
        {
            "user": "Freysisvali",
            "user_id": "32888",
            "date": "2003-07-04 16:18:34",
            "id": "1148428",
            "reply_to_id": "1148372",
            "text": "Fín grein. Mér fannst reyndar bókin vera lengri en hún þyrfti að vera og byrjunin og sérstaklega endirinn var algjör snilld!!! Milli kaflinn var snilld líka en þar sem það var of mikið af heimavinnu og draumafrásögnum í honum nær bókin ekki að toppa The Goblet of fire. Bókin útskýrir samt heavy mikið sem er gott. Alla veganna er röðin mín þessi:\n1.Goblet of fire\n2.Order of the phoenix\n3.The Chamber of secrets\n4.The Prizoner of Azkaban\n5.The philosophear stone"
        }
    ]
}
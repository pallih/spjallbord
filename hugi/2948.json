{
    "forum_title": "Tíska & útlit",
    "user": "arnorb",
    "user_id": "451",
    "date": "2000-08-26 02:24:27",
    "title": "Svar við svari um Spútnik",
    "text": "Nú ert þú að misskilja mig mikið, kæri Deeq. Ég hef ekkert á móti því að fólk versli annars staðar í spútnik, enda hef ég oftar en einu sinni staðið sjálfan mig að því að kaupa klæðnað í gallerísautján, jackandjones eða jafnvel hagkaupum. Það er nú líka einu sinni þannig að ef allir myndu ganga í fötum frá spútnik, yrðu allir í “sama stílnum”. En mér finnst hinsvegar fata- og förðunartískan undanfarin misseri vera of mikill gráskali, sérstaklega á veturna. Þetta þykir mér ekki bæta á skammdegisþunglyndi stórs hluta þjóðar vorrar, þess vegna mætti alveg kíkja öðru hvoru í litríkar verslanir (sem því miður eru ekki allt of margar, og sumar  bjóða m.a.s. bara upp á einn lit, í nokkrum tónum), en sú besta þykir mér vera spútnik. Þar sem ég þekki þig persónulega, Deeq, þá hef ég héðan í frá ákveðið að virða fatasmekk þinn, enda veit ég að ég á eftir að sjá þig koma inn í skólann einn myrkan vetrardaginn í eldrauðri skyrtu við bananagular buxur og dansa fyrir samnemendur okkar. Því slíkt gefur jú lífinu lit.",
    "url": "https://www.hugi.is/tiska/greinar/2948/svar-vid-svari-um-sputnik/",
    "url_id": "2948",
    "id": "10486",
    "replies": [
        {
            "user": "Deeq",
            "user_id": "1707",
            "date": "2000-09-01 20:14:49",
            "id": "10487",
            "reply_to_id": "10486",
            "text": "arnorb. Þú ert Good Guy.\nBy the way. Ég er ekki svarthvítur. Eða, það er…ég reyni það allaveganna ;)"
        }
    ]
}
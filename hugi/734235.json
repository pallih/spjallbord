{
    "forum_title": "Metall",
    "user": "Gunnitromm",
    "user_id": "15737",
    "date": "2012-04-02 19:17:10",
    "title": "SEVERED CROTCH TÓNLEIKAR - Gauk á Stöng 7. apríl",
    "text": "Hljómsveitin Severed Crotch mun koma saman aftur eftir dágott hlé laugardaginn 7. apríl á Gauk á Stöng.\nTrommari hljómsveitarinnar fór erlendis að læra hjóðvinnslu en kom aftur fyrir skömmu og byrjaði bandið þá að æfa um leið.\nHljómsveitin vakti sérstaklega mikla athygli í íslensku öfgarokk-senunni á sínum tíma og hefur hún t.d fengið þann heiður að deila sviði með Cannibal Corpse og fleiri góðum erlendum böndum.\nSevered Crotch spilar gróft tæknilegt dauðarokk en á seinni árum hefur hljómur hjómsveitarinnar breyst mikið og sækja þeir liðsmenn áhrif sín í margar áttir.\nÁrið 2010 gáfu þeir út plötuna “The Nature of Entropy” og féll hún mjög vel í almúgann.\n„Þetta er list … extreme metal list sem ekki allir geta komið frá sér þó að margir reyni“ (Siggi Pönk)\nTónleikarnir verða haldnir á Gauk á Stöng og opnar húsið kl. 22:00 en tónleikarnir byrja kl. 23:00. 1500 krónur inn og verður posi á staðnum.\nUpphitun verður í höndum Gone Postal og Blood Fued en þær hljómsveitir afrekuðu það verða í fyrsta og öðru sæti í Wacken Metal keppninni sem haldin var nýlega.\nDAUÐAROKK!!!!!!!",
    "url": "https://www.hugi.is/metall/greinar/734235/severed-crotch-tonleikar-gauk-a-stong-7-april/",
    "url_id": "734235",
    "id": "7379906",
    "replies": []
}
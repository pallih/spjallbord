{
    "forum_title": "Bílar",
    "user": "Gulag",
    "user_id": "48",
    "date": "2001-10-29 17:26:46",
    "title": "Professor Ferdinand Porsche...",
    "text": "Fyrsti Porsche bíllinn, handsmíðaður úr áli, var tilbúinn 8 Júní 1948.\nSaga Porsche bíla er aftur á móti mun eldri, eð allt aftur til ársins 1900 þar\nsem Ferdinand Porsche kynnti fyrstu hönnun sína, bíl sem bar nafnið Lohner Porsche.\nFerdinand Porsche fæddist árið 1875 í bænum Mattersdorf skammt frá Reichenberg,\nen landið hét á þessum tíma Norður Bóhemía, varð seinna Tékkóslóvakía,\nog er nú skipt upp í Tékkland og Slóvakíu.\nSem ungur maður fór Ferdinand að sýna frábæra hæfileika í öllu sem viðkom vélum og vélbúnaði,\nog þegar hann var aðeins 18 ára var honum boðið starf í Vín hjá Bela Egger\n(seinna þekktur sem Brown Boveri, framleiddu rafala ofl. og eru gríðarlega stórir í dag).\nÁ þessum tíma í Vín þá laumaðist Ferdinand í Tækniskóla á kvöldin og var það\nhans eina formlega skólaganga sem hann hlaut á ævi sinni.\nEftir 5 ár í Vín þá fékk Ferdinand fyrsta starfið sitt í bílaiðnaðnum hjá Jacob Lohner.\nÁrið 1900 kom System Lohner-Porsche rafdrifinn “hestvagn” á sjónarsviðið á heimssýningunni í París.\nÞessi bíll setti nokkur hraðamet í Austurríki en hann náði um 50 km hraða.\nFerdinand ákváð þá að notast við vélar frá Daimler og Panhard, en voru það sprengivélar\neins og við þekkjum í dag, en vélarnar notaði Ferdinand til að knýja áfram rafmótorana í bílnum,\nvið þetta slógu Ferdinand og Lohner fleiri hraðamet, þeir urðu viðurkenndir sem bílahönnuðir\nog unnu Poetting verðlaunin sem bestu bílahönnuðir Austurríkis.\nÞetta gerði Ferdinand Porsche að frægum bílahönnuði í Evrópu.\nAustro Daimler (undirdeild frá Daimler) réði Ferdinand til sín árið 1906 sem yfirhönnuð.\nEin af hans frægustu hönnunum birtist árið 1910, en var það 85 hestafla straumlínulagaður bíll\nsem Ferdinand hannaði fyrir Prins Henry kappaksturinn.\nEintök af þessum bíl unnu fyrstu 3 sætin í þessari keppni árið 1910, og Model 27/80\n(en það var bíllinn kallaður) hefur síðan gengið undir nafninu “Prince Henry”.\nNæsta áratug eða svo einbeitti Austro Daimler sér að framleiðslu á hergögnum,\nmá þar nefna flugvélamótora, vörubíla og vélvæddar fallbyssur.\nÁrið 1916 þá gerðist Ferdinand framkvæmdarstjóri fyrirtækisins, (tala um að vinna sig upp).\nNæsta ár eða 1917 þá öðlaðist Ferdinand heiðursdoktors gráðu frá Tækniháskólanum í Vín,\nog var Ferdinand mjög stoltur af þessari gráðu allt til dauðadags, en þetta var frá sama\nskóla og hann hafði laumast í á kvöldnámskeið 24 árum áður.\nFerdinand var veitt þessi gráða af Dr. Ing. h.c. og varð þetta nafn hlutur af Ferdinand\nþað sem eftir lifði og komst svo að lokum í nafn fyrirtækis hans.\nÁ meðan Austro Daimler smíðaði að mestu stóra lúxusbíla á 20 áratugnum þá fór\nDr. Ferdinand Porsche að færa sig nær léttari bílum og kappakstri.\nFerdinand hafði keppt í fjallaklifri á bílum, brautarkeppnum og rallíum síðan hann\nbyrjaði að vinna í bílum.\nÁrið 1922 þá var það skoðun Ferdinands að með kappakstri þá væri hægt að betrumbæta\nhönnun bíla sinna og sýndi hann það með því að hönnun hans “Sascha” vann keppnir um alla Evrópu,\neða í allt 43 sigrar í 51 keppnum.\nEn að lokum kom að því að stjórn Austro Daimler sá ekki að þessi ástríða Ferdinands af\nkappakstri þjónaði hag fyrirtækisins og missti þá Ferdinand stjórn á\nskapi sínu (sem hann gerði víst oft) og yfirgaf Austro Daimler árið 1923.\nInnan nokkurra mánuða þá var Ferdinand kominn til Stuttgart og þá sem yfirtæknifræðingur Daimler,\nfyrri störf hans hjá Daimler urðu til þess að hann fékk aðra heiðurs doktorsnafnbót\nen í þetta sinn frá Tækniháskólanum í Stuttgart.\nNokkrir öflugir kappasktursbílar fygldi í kjölfarið, 2 lítra, 8 cylindra bílar á árunum 1925 til 1927\nsem Rudolf Caracciola vann 21 kappakstra í 27 keppnum.  Eftir að Daimler og Bens sameinuðust þá\nkom Ferdinand fram með stóra 6,2 lítra K módelið, 6,8 lítra S módelið og einnig 7 lítra SS, SSK og SSKL\nmódelin, þessir bílar unnu má segja allar keppnir sem þeir tóku þátt í á árunum 1928 til 1930.\nÞó að Hannanir Ferdinands Porsche ættu mikilli velgengni að fagna þá var hann samt spenntur fyrir\nlitlum og léttum bílum, en það voru Daimler Bens bílarnir ekki, hann reyndi að sannfæra stjórn\nDaimler Bens um að leggja meiri fjármuni í minni og léttari hannanir en það vildi stjórnin ekki.\nÁrið 1929 þá fór Ferdinand í stuttan tíma til Steyr, en á þessum tíma skall kreppan á í Þýskalandi sem\nog víðar og bílaframleiðsla dróst mikið saman, Steyr fór á hausinn og hinn 55 ára gamli Ferdinand Porsche\nvar skyndilega orðinn atvinnulaus.\nÞrátt fyrir frægð og mikla vitneskju í faginu þá var Ferdinand þekktur fyrir þrjósku og skapofsa\nog voru þessir eiginleikar honum ekki til framdráttar í atvinnuleitinni.\nHann hélt þá enn aftur til Stuttgart, en þar voru staðsett fyrirtæki eins og Bosch,\nDaimler Bens, Hirth og Mahle.\nÍ Janúar 1931 stofnaði hann sitt eigið fyrirtæki sem fékk hið “stutta” nafn:\n“Dr. Ing. h.c.F. Porsche GmbH Konstructionsburo Fur Motern, Fahrzeug, Luftfahrzeug, und Wasserfahrzeugbau”\n(Vélar, bifreiðar, flugvélar og bátar).\nStarfslið þessa nýja fyrirtækis var allt fólk sem Ferdinand hafði starfað áður með, má þar nefna\nKarl Rabe, yfirverkfræðingur, Erwin Komenda (hönnun á yfirbyggingum), Karl Frolich (skiptingar),\nJosef Kales (vélar), Josef Zahradnik (stýris og fjöðrunarbúnaður), Francis Reimspiess, Han Mickl (loftaflsfræðingar),\nAdolf Rosenberger (viðskiptafræðingur), og tveir ættingjar, Anton Piech (lögfræðingur og tengdasonur Ferdinands og seinna\nfaðir Ferdinand Piech, stjórnarformanns Volkswagen), og svo sonur Ferdinands sjálfs, Ferry.\nFerdinand Anton Ernst Porsche fæddist árið 1909 í Weiner Neustadt, Austurríki, annað barn Ferdinands og konu hans\neftir hinni 5 ára gömlu systur hans, Louisa.\nÍ fyrstu fékk Ferdinand yngri viðurnefnið “Ferdy”, en fóstrunni hans líkaði ekki við þetta nafn\nog fór að kalla hann “Ferry”, sem festist svo við hann og er enn notað.\nÁ meðan Ferry var að alast upp þá gekk hann um eins og heimagangur í verksmiðjum Austro Daimler, hann sýndi fljótt\nmikinn áhuga á bílum (skyldi engan undra) og fylgdist mjög vel með öllu sem var að gerast í verksmiðjunni.\nStrax sem ungabarn var hann farinn að fara með föður sínum á kappaksturkeppnir bæði fyrir Austro Daimler og Daimler Bens,\nhann fór meira að segja til Indianapolis árið 1923.\nHann lærði verkfræði og eðlisfræði í Wiener Neustadt og svo seinna í Stuttgart, Ferry var mjög snjall í reikningi\nog kom það honum vel í náminu.\nÁrið 1928, þá aðeins 19 ára þá hóf hann verknám hjá Bosch, árið 1930 var hann í sérkennslu í eðlisfræði og verkfræði\nog átti það að vera undirbúningur hans fyrir það að hefja störf hjá hinu nýja Porsche ráðgjafafyrirtæki.\nHið nýja fyrirtæki fékk fljótt verkefni, og má þar þakka frægð Ferdinands Porsche mestu um.\nFyrsta verkefnið var hönnun á meðaldýrum bíl fyrir ferðafólk, seinna þá ákváð Ferdinand að hanna nýjan lítinn bíl.\nBíll sem átti að vera hannaður sem lítill bíll, en ekki bara minnkaður stór bíll, Ferdinand kostaði verkið með\nþví að taka lán út á líftryggingu sína.  Þessi hönnun varð mjög mikilvæg í lífi fjölskyldunnar, því þessi\nlitli bíll varð síðar að Volkswagen en þó ekki strax, Zundapp verksmiðjan kostaði að lokum hönnunina og\n3 frumgerðir voru smíðaðar.\nZundapp missti áhugann á verkefninu þegar sala á mótorhjólum rauk upp úr öllu valdi, en Zundapp\nvar talsvert í þeim geiranum, en það urðu samt ekki endalok litla bílsins, NSU yfirtók verkefnið\nen hætti fljótlega við eftir að gera sér grein fyrir gríðarlegum kostnaði í tækjakaupum vegna framleiðslunnar.\nLagðist þá verkefnið næstum af eða þar til nýkosinn kanslari Þýskalands Adolf Hitler ákváð\nað allir Þjóðverjar skyldu eiga útvarp, (til að geta hlustað á áróður hans) og annaðhvort bíl eða trausta\ndráttarvél.  Í Júní 1934 skrifaði Þriðja Ríkið upp á samning um að smíða frumgerð af Volkswagen.\nVeturinn 1936 þá voru 3 frumgerðir smíðaðar í bílskúrnum hjá Ferdinand Porsche að heimili hans í Stuttgart.\nVoru þessir bílar kallaðir VW3.\nSnemma á árinu 1937 ákvað Nasistaflokkurinn að 30 frumgerðir í viðbót skyldu smíðaðar og nú af Daimler Bens.\nÁ meðan á prófunum á VW3 stóðu yfir þá valdi Ríkið landsvæði norðaustur af Hanover sem átti að verða framleiðslustaður\nVolkswagen, “Die Autostadt” varð til, í dag eru verksmiðjurnar í Wolfsburg enn höfuðstöðvar Volkswagen.\nFerdinand Porsche sat við stjórnvölinn í þessum nýju verksmiðjum ásamt stjórnendum úr Nasistaflokknum,\nsonur hans, Ferry, sá um hönnunardeild verksmiðjunnar.  Ríkisstjórnin gaf þessum nýja bíl nafnið KDF, sem\ner stytting á “Kraft durch freude”, eða “styrkur gegnum gleði” (eða eitthvað þannig).\nFramleiðslan hófst mjög fljótlega, en var fljótlega skipt yfir í Kubelwagen og Schwimmwagen\n(jeppi og láðs og lagarfarartæki) en þá skall seinni heimstyrjöldin á.\nÁrið 1944 höfðu sprengjuárásir bandamanna eyðilagt helminginn af verksmiðjunum.  Aðeins vegna þess að\ntveir rafmagnshverflar voru heilir ákváðu Bretar að endurbyggja verksmiðjuna og hófu þeir aftur\nframleiðslu á Volkswagen eftir stríðið.\nSnemma á 3 áratugnum kom Porsche fram með hönnun í annað sinn sem átti að stílast inn á Grand Prix Formula\nkappaskturinn.  Hitler hafði tilkynnt að hann myndi styrkja þau fyrirtæki sem vildi hanna og smíða bíla\ní þessa keppni um 500.000 Ríkismörk.  Daimler Bens sótti um þennan styrk og fékk hann.\nAuto Union sótti einnig um en fékk ekki. Auto Union fékk Porsche með sér og hannanir hans og sóttu aftur\num styrkinn, þeir hittu Hitler sjálfan og starfsmenn hans.\nÁ þessum fræga fundi sannfærði Ferdinand Porsche Hitler um að Porsche hönnunin væri það sem hann væri að\nleita að, fengu þeir styrkinn og var það byrjunin á langvarandi keppni milli Bens og Porsche.\nBíllinn sem Porsche hannaði var mjög framúrstefnulegur, V16 vél, 4,5 lítra sem var sett fyrir framan\ndriföxulinn, röragrind, ályfirbygging sem var aðeins um 50 kíló, bensíntankurinn var á milli ökumanns\nog vélar, þetta gerði hann til að þyngdardreifing myndi ekki breytast þó að tankurinn tæmdist, þarna kom líka\nfram gormafjöðrun, demparar eins og við þekkjum í dag og togstangir.\nÞessi 750 kílóa bíll fékk nafnið Auto Union P-wagen, það var ekkert grín að aka þessum skrímslum, að lokum\nvar P-wagen kominn með 6 lítra vél, aðeins um 1,2 kíló per hestafl,, !!! þessi bíll reykspólaði á 150 kílómetra hraða\nef hann var botnaður.  P-wagen vann allskyns keppnir, m.a. fjallaklifur, Grand Prix og setti mörg hraðamet.\nFerdinand Porsche lagði gríðarlega vinnu í hönnun á P-wagen, en síðar færði hann sig meira yfir í smíði\nverksmiðjunnar sem átti að framleiða KdF/Vollkswagen, sonur hans, Ferry, tók við starfi hans í hönnunardeild\nPorsche í Stuttgart.  Eftir að formulan í GP breyttist árið 1938 (3 lítra með forþjöppu eða 4,5 lítra án forþjöppu)\nþá tók Auto Union yfir kappastursliðinu að fullu með Eberan Von Eberhorst sem liðstjóra, en hann hélt\nsamt áfram að starfa fyrir Porsche.\nUndir lok stríðsins voru starfsmenn Porsche að starfa víða, Stuttgart, Wolfsburg, Austurríki og í Gmund í Austurríki,\nen þangað höfðu Nasistar sent starfsfólk vegna sprengjuárása á Stuttgart.\nFerry hafði fyrir löngu séð fyrir útkomu stríðsins, hann var mikill friðarsinni og á móti öllu\nstríðsbrölti landa sinna, faðir hans Ferdinand skipti sér ekki mikið af stjórnmálum, hans ástríða\nvar að hanna og smíða bíla, og var hann ekki vandlátur á hvaðan styrkirnir komu og var hann oft\ngagnrýndur fyrir að hafa starfað of náið með Hitler og hans félögum.\nÞegar bandamenn komu til Þýskalands mitt ár 1945 var það engum undrunarefni.  Í Nóvember 1945\nbuðu Frakkar Ferdinand Porsche að heimsækja þá í höfuðstöðvar setuliðs þeirra í Baden Baden.\nÞar var Ferdinand boðið að endurhanna Volkswagen, og gera hann meira “Franskan”, og að færa búnað\nfrá Wolfsborg til að smíða þessa bíla í Frakklandi.  Tilboðið var að öllum líkindum gert í góðri\ntrú, Frakkar höfðu áður þjóðnýtt Renault verksmiðjurnar og höfðu handtekið Louis Renault sem\nbandamann Nasista.\nEkki fékkst samtaða um þetta mál í Frönsku ríkisstjórninni, hópur manna með Jean Pierre Peugeot í fararbroddi\nvildi ekki sjá Franskan Volkswagen.  Þann 15 Desember 1945 voru Ferdinand Porsche, Ferry og Anton Piech í heimsókn\nhjá Frökkunum í Baden Baden þegar þeir voru allir handteknir sem stríðsglæpamenn, Ferry var fljótlega sleppt\nen Ferdinand og Piech voru sendir í fangelsi í Dijon, engar ákærur voru gefnar út á hendur þeim og engin\nréttarhöld voru skipulögð, en lausnarfé var gefið upp 500.000 franka fyrir hvorn fangann.\nEftir að Ferry var látinn laus hófst hann strax handa við að ná saman peningum til að leysa föður sinn og Anton\núr prísundinni, hann mætti á skrifstofur fyrirtækis föður síns og náði að gera samning með hjálp\nCarlo Abarth við ríkan ítalskan iðnjöfur Piero Dusio að nafni, samningurinn hljóðaði upp á hönnun á nýjum\nGrand Prix kappasktursbíl.\nType 360 Cisitalia varð útkoman, 1,5 lítra með forþjöppu, bíllinn var lítill en svipaði mjög til P-wagen..\nPeningarnir sem Ferry aflaði með þessu dugðu til að leysa föður sinn og Anton Piech úr fangelsi, þeim var\nsleppt í Ágúst 1947 næstum 20 mánuðum eftir að vera handteknir.  Ferdinand var mjög illa haldinn eftir\nþessu dvöl í ótrúlega slæmum aðstæðum.\nÁ meðan Ferdinand og Anton dúsuðu í fangelsinu gerðu starfsmenn Porsche allt sem þeir gátu til að halda\nfyrirtækinu gangandi, auk Cisitalia verkefnisins gerðu þeir við bíla, smíðuðu vatnsdælur, dráttarspil ofl.\nEn þeir hönnuðu einnig sportbíla, fyrsti bíllinn sem fékk nafnið Porsche var gerð 356, en það var verkefnanúmerið.\nFrumgerði var eins og P-wagen og Cisitalia bílarnir með miðjumótor, en í þessu tilviki notuðust þeir\nvið vélbúnað úr Volkswagen með smávægilegum breytingum. Eftir að Ferdinand var sleppt úr fangelsi\nskoðaði hann hannanir sonar síns og var hann mjög hrifinn af þeim. Hann sagði oft að hann hefði\nhannað þetta nækvæmlega eins sjálfur ef hann hefði gert það.\nVeturinn 1947 til 1948 pantaði bílasali í Zurich 5 Porsche 356 bíla og hófst þá framleiðsla á fyrstu\n“fjöldaframleiddu” Porsche bílunum í sögunarmyllu á landareign Porsche fjölskyldunnar í Gmund.\nVoru þessir bílar algjörlega handsmíðaðir en var breytt frá frumgerðinni og líktust meira Volkswagen,\nvar það gert til að koma fyrir aftursætum, þannig að vélin var færð aftur fyrir fdriföxulinn.\nÁ þessum tíma í Gmund, smíðaði Porsche og seldi alls 49 Porsche 356 með álayfirbyggingu, sem og\n5 undirvagna sem voru seldir til fyrirtækis í Sviss sem setti á þá yfirbyggingu með blæjum.\nVorið 1949 réð Heinz Nordhoff Porsche fyrirtækið sem ráðgjafa til að halda áfram hönnun á Volkswagen\nog bauð Porsche að greiða þeim sölulaun af öllum Volkswagen sem voru smíðaðir.  Porsche gerðist\neinnig dreifingaraðili fyrir Volkswagen í Austurríki.\nNú, með trygga fjárhagsstöðu ákváð Porsche að snúa aftur til Stuttgart, og í September 1947\nopnaði Porsche skrifstofur sínar aftur í Stuttgart.\nPorsche 356 með stál yfirbyggingu fór fljótlega í framleiðslu, upphaflega átti að smíða allt að 500\nbíla á ári en þegar yfir lauk höfðu þeir smíðað meira en 78.000 eintök á aðeins 17 árum.\nÍ September 1950 hélt Professor Ferdinand Porsche upp á 75 ára afmæli sitt,\nmikil veisla var haldin og gríðarlegur fjöldi af Volkswagen og Porsche bílum fyllti bílastæði heimilis hans.\nÍ Nóvember fór Ferry með faðir sinn í hans síðustu heimsókn í Wolksborg Volkswagenwerk,\nverksmiðjan var á fullu að framleiða Bjölluna,, sennilega einn frægasta bíl sögunnar,\nþetta var í fyrsta og síðasta skipti sem Ferdinand sá þessa verksmiðju eftir stríðslok.\nSeinna í Nóvember fékk Ferdinand hjartaáfall og lést 30 Janúar 1952.\nFerdinand Porsche var svo að segja ómenntaður en skilur samt eftir sig margar af bestu\nog framúrstefnulegustu hönnunum í bílasögunni, hannanir sem sonur hans, Ferry, hefur notað í sínar hannanir.\nÞað er við hæfi að sjálfstæður bílahönnuður eins og Ferdianand var skuli vera faðir\neina sjálfstæða sportbílaframleinda heimsins í dag.",
    "url": "https://www.hugi.is/bilar/greinar/48783/professor-ferdinand-porsche/",
    "url_id": "48783",
    "id": "318649",
    "replies": [
        {
            "user": "Mal3",
            "user_id": "5739",
            "date": "2001-10-29 17:44:16",
            "id": "318650",
            "reply_to_id": "318649",
            "text": "Þetta var áhugavert! En hvernig geturðu sagt að Porsche sé eini sjálfstæði sportbílaframleiðandinn?"
        },
        {
            "user": "Titan",
            "user_id": "7585",
            "date": "2001-10-29 17:49:38",
            "id": "318651",
            "reply_to_id": "318650",
            "text": "Hann var kannski góður sportbílahönnuður enn þessi maður hefði aldrei átt að koma nálægt hergagnaframleiðslu ;) allir skriðdrekarnir hans voru mesta drazl sem hefur verið smíðað ( t.d litili skriðdrekinn sem gat ekki svúið turninum og voru ekki með neitt til að halda fótgönguliði frá ) og 750 tonna skriðdrekinn sem gat ekkert keyrt nema ökkva ofaní jörðina :):):)"
        },
        {
            "user": "Gulag",
            "user_id": "48",
            "date": "2001-10-29 18:16:56",
            "id": "318652",
            "reply_to_id": "318650",
            "text": "Eftir því sem ég best veit er Porsche alfarið í eigu fjölskyldunnar, þ.e. ekki undir neinum…\nallavega hef ég alltaf heyrt þetta sagt,,, eru ekki allir hinir í eigu einhverra stórfyrirtækja?\nLamborghini = Chrysler er það ekki?\nFerrari = Fiat\nTVR (þinn draumabíll:) = vélbúnaður frá öðrum er það ekki?"
        },
        {
            "user": "Mal3",
            "user_id": "5739",
            "date": "2001-10-29 18:24:34",
            "id": "318653",
            "reply_to_id": "318652",
            "text": "Þetta er náttúrulega spurning um viðmiðanir en TVR smíðar sína bíla algerlega sjálfir. Þeir eru í rólegheitum að úrelda bílana með Rover V8 vélunum og í staðinn koma bílar sem eru með vélum hönnuðum og smíðuðum af TVR sjálfum. Meira að segja innréttingar eru að öllu elyti smíðaðar innanhúss.\nHinsvega smíðar BMW boddípanela fyrir Porsche ;)\nEf vélin verður að vera smíðuð innanhúss þrengist hópurinn. En annars get ég talið upp vænan slatta."
        },
        {
            "user": "Mal3",
            "user_id": "5739",
            "date": "2001-10-29 18:26:12",
            "id": "318654",
            "reply_to_id": "318653",
            "text": "Þegar ég hugsa út í það þá minnir mig að Rover V8 vélarnar í TVR séu settar saman af véladeild TVR."
        },
        {
            "user": "Gulag",
            "user_id": "48",
            "date": "2001-10-29 18:43:17",
            "id": "318655",
            "reply_to_id": "318654",
            "text": "Ef ég man rétt þá eru Rover V8 vélarnar upphaflega frá Buick… ;-)"
        },
        {
            "user": "Mal3",
            "user_id": "5739",
            "date": "2001-10-29 18:45:31",
            "id": "318656",
            "reply_to_id": "318655",
            "text": "Það er rétt! En það er nokkuð löng leiðin þarna á milli nú orðið. Var upprunalega alloy-block Buick V8 vélin sem Rover tók að sér ekki 3 eða 3.5l? Nú komin upp í 5 lítra og ca. 350 hestöfl í Griffith 500!"
        },
        {
            "user": "Gulag",
            "user_id": "48",
            "date": "2001-10-29 18:53:23",
            "id": "318657",
            "reply_to_id": "318656",
            "text": "mig minnir að hún hafi verið 3,5 lítra..\nen varðandi greinina sem ég skrifaði þá kom mér eiginlega mest á óvart hve mikið gamli maðurinn starfaði fyrir Daimler.. það vissi ég ekki áður en ég skoðaði þetta…"
        },
        {
            "user": "Mal3",
            "user_id": "5739",
            "date": "2001-10-29 18:55:22",
            "id": "318658",
            "reply_to_id": "318657",
            "text": "Margt í henni sem maður gerði sér ekki grein fyrir. Hvenær ætlarðu að skrifa um Butzi Porsche? ;)"
        },
        {
            "user": "Gulag",
            "user_id": "48",
            "date": "2001-10-29 20:05:08",
            "id": "318659",
            "reply_to_id": "318658",
            "text": "ætli það verði ekki næsta grein.. :)\nog svo um beibið mitt… 928…"
        },
        {
            "user": "Mal3",
            "user_id": "5739",
            "date": "2001-10-29 20:08:01",
            "id": "318660",
            "reply_to_id": "318659",
            "text": "Endilega að koma með eina veglega um 928. Mjög áhugaverðir og vanmetnir bílar. Sérstaklega 928 GTS ;)"
        },
        {
            "user": "Mal3",
            "user_id": "5739",
            "date": "2001-10-29 21:43:01",
            "id": "318661",
            "reply_to_id": "318660",
            "text": "Það er einn gamall 928 til sölu uppí bílabúð benna, og mér heyrðist Mal3 vera að selja Ka-inn, þeir taka hann sko örugglega uppí Porsche-inn!"
        },
        {
            "user": "Mal3",
            "user_id": "5739",
            "date": "2001-10-30 01:25:40",
            "id": "318662",
            "reply_to_id": "318661",
            "text": "Kanntu að segja gjaldþrot að bíða eftir að gerast ef hann er ekki í góðu ásigkomulagi? Svo er ég að selja Ka til að spara, þá er lausnin ekki þýskur über-GT með 32v V8 mótor ;)\nÉg mun fá mér Porsche. Minn verður bara loftkældur með vélinni aftur í. Ergo 911."
        },
        {
            "user": "Mal3",
            "user_id": "5739",
            "date": "2001-10-30 09:03:12",
            "id": "318663",
            "reply_to_id": "318662",
            "text": "No guts no glory!\nRétt er það, semsagt ekki skynsamlegt ef á að spara. Tilfellið er bara það að í mörgum þessara bíla hér heima er hægt að gera nokkuð góð kaup ef þú átt svo kannski 2-300 þús eftir til að laga það sem þarf að laga.\nMér sýnist nú samt á öllu að það sé annar kostur sem er kannski ekki svo slæmur fyrir þig.\nEn hann er sá að flytja inn Caterham í kassa og setja hann saman sjálfur. Það er spurning hvort þú sleppir við einhver gjöld við það, en allavega færðu bílinn á lægra verði og færð tveggja sæta bíl (sem þú ert vanur) sem er þrususprækur. Svo er bara að eiga góða úlpu :)"
        },
        {
            "user": "Mal3",
            "user_id": "5739",
            "date": "2001-10-30 13:14:08",
            "id": "318664",
            "reply_to_id": "318663",
            "text": "Ég hef nú hugleitt þetta með Caterhaminn. Kanntu að segja Superlight 1600? Eða var málið kannski bara Fireblade…? :)\nÉg veit alveg hvaða bíl mig langar í þegar ég hef smá peninga í það: 911! Svo er bara spurning um hvaða týpa það er en það fer eftir hvað þetta tekur mig langan tíma. Hann verður loftkældur og ég er í dag mest spenntur fyrir Carrera 3.2 (ekki verra að hann sé CS) og 964RS. Ég myndi ekki segja nei við 993 en það gerist ekki í bráð.\nAnnars er budgetið mitt fyrir bíl lægra en talan sem þú nefndir til að lagfæra einhvern bargain performance car. Ég held að ég reyni frekar að koma mér upp pening og flytja inn almennilegan bíl erlendis frá, því mér finnst almennt lítið varið í bíla sem ég sé á sölunum hér."
        },
        {
            "user": "Mal3",
            "user_id": "5739",
            "date": "2001-10-30 19:15:39",
            "id": "318665",
            "reply_to_id": "318664",
            "text": "Ég er að reyna að sannfæra tengdapabba um að smíða Caterham með mér eða bara sjálfur… Vona að það takist, ég gef mér tvö ár í að sannfæra hann!"
        },
        {
            "user": "Mal3",
            "user_id": "5739",
            "date": "2001-10-30 19:20:22",
            "id": "318666",
            "reply_to_id": "318665",
            "text": "Ef menn geta stofnað félag um rekstur á einkaflugvélum afhverju ekki Caterham? ;)"
        },
        {
            "user": "Mal3",
            "user_id": "5739",
            "date": "2001-11-01 12:38:52",
            "id": "318667",
            "reply_to_id": "318666",
            "text": "Já, það er kannski spurning, en þá væri samt eiginilega nauðsynlegt að hafa braut til að aka á líka."
        },
        {
            "user": "Mal3",
            "user_id": "5739",
            "date": "2001-11-01 17:39:02",
            "id": "318668",
            "reply_to_id": "318667",
            "text": "Nokkuð til í því. Það er eiginlega ekkert til af góðum akstursvegum hér nálægt Reykjavík nema bara Hvalfjörðurinn :("
        },
        {
            "user": "Mal3",
            "user_id": "5739",
            "date": "2001-11-01 19:54:16",
            "id": "318669",
            "reply_to_id": "318668",
            "text": "Hvalfjörðurinn rúlar sko, þetta er uppáhaldsvegurinn minn á öllu landinu…. ég hef átt mjög góðar stundir þar á M5, Imprezu GT, Mazda 323 F GT og einhverjum fleiri ekki eins skemmtilegum, en þessi leið er alveg yndisleg á síðkvöldi að sumarlagi."
        },
        {
            "user": "Mal3",
            "user_id": "5739",
            "date": "2001-11-02 09:49:27",
            "id": "318670",
            "reply_to_id": "318669",
            "text": "MX-5 með blæjuna niðri í rigningu :D"
        },
        {
            "user": "insanic",
            "user_id": "278",
            "date": "2001-10-30 12:42:18",
            "id": "318671",
            "reply_to_id": "318649",
            "text": "Góð Grein Gulag, Mjög áhugaverð lesning."
        },
        {
            "user": "porschinn",
            "user_id": "24526",
            "date": "2002-09-10 09:44:01",
            "id": "318672",
            "reply_to_id": "318649",
            "text": "Þessi maður er snillingur eins og uppfinning hans en það er skrítið hvað vélarnar voru kröftugar á þessum tíma en venjulegur fólksbíll í dag er 100hö"
        }
    ]
}
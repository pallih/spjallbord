{
    "forum_title": "Vélbúnaður",
    "user": "Rusherboy",
    "user_id": "23994",
    "date": "2003-12-31 12:50:35",
    "title": "Léleg þjónusta að mínu mati.",
    "text": "Ég var að koma frá þjónustudeild Tölvulistans að sækja þar tölvuna mína í 3ja sinn. Þannig er mál með vexti, að fyrir rúmum tveim vikum fékk ég mér súperuppfærslutilboð #1 (móðurborð, 1.4 Ghz örri og power supply)fyrir gömlu tölvuna mína. Svo þegar ég fæ hana til baka og ætla að setja nýtt stýrikerfi inn á hana, þá er harði diskurinn ónýtur. Fer ég því aftur með tölvuna til þeirra á þjónustudeildinni (harði diskurinn var í ábyrgð) og það tekur þá VIKU að skipta um harðan disk….\nEn hvað um það, kannski var bara svona brjálað að gera svona rétt fyrir jólin :P .\nSvo þegar ég fæ tölvuna aftur í hendurnar og reyni að setja inn stýrikerfið, þá kemur bara *blue screen* dauðans um að einhver vélbúnaður sé ekki í lagi. Fer ég aftur með tölvuna að sjálfsögðu aftur til þeirra og þegar ég kem að sækja hana segja þeir að einn minniskubburinn hafi verið bilaður og settu þeir nýjan kubb í staðinn (að mér óspurðum). Svo ætluðu þeir að rukka mig fyrir 1 1/2 tíma í vinnu og nýjan minniskubb. Mér fannst það nú heldur ósanngjarnt þar sem ég hafði fengið tölvuna tvisvar frá þeim ónothæfa og þá segja þeir mér að hún hafi verið tékkuð út frá þeim í bæði skiptin Í LAGI!!! Þá varð ég alveg brjálaður og hundskammaðist í þeim og heimtaði yfirmann. Spurði ég yfirmanninn hvernig tékkun færi fram fyrst talvan gat sloppið tvisvar út frá þeim biluð og þeir segja hana í lagi í bæði skiptin. Eftir mikið stapp fékk ég 1 klst í vinnu fellda niður, en ég er langt í frá sáttur. Það vill svo til að ég hef unnið við tölvur í mörg ár og veit því hvernig vélbúnaðurinn virkar, hefði ég verið einhver Jón Jónsson, þá hefði ég aldrei fengið eina klst fellda niður. Þeir reyndu að drekkja mér í tæknimáli og þegar ég gat svarað þeim, þá urðu þeir að gera eitthvað. Minniskubbinn sætti ég mig alveg við að borga, en að þurfa að borga þeim fyrir vinnuna við að leita að bilun sem gerðist hjá þeim finnst mér alveg glatað. Mér er alveg sama um peninginn, þetta er bara prinsip atriði.\nAllavegna mun ég aldrei kaupa hjá þeim aftur og mun ráðleggja öllum sem ég þekki það sama.\nHavð finnst ykkur kæru hugarar, er ég ósanngjarn gagnvart þeim eða?",
    "url": "https://www.hugi.is/velbunadur/greinar/186361/leleg-thjonusta-ad-minu-mati/",
    "url_id": "186361",
    "id": "1433299",
    "replies": [
        {
            "user": "Czar",
            "user_id": "1110",
            "date": "2004-01-02 04:17:05",
            "id": "1433301",
            "reply_to_id": "1433299",
            "text": "Finnst nú alls ekki nógu gott að þeir mundu taka af bara einn klukkutíma af vinnu sérstaklega þar sem minnið bilar ekki bara svona afþví bara heldur eru það í lang flestum tilfellum framleiðslugallar og þar að auki var minnið í 2 ára ábyrgð.\nÞetta allt saman samkvæmt þinni sögu fellur undir kostnað tölvulistans en ekki kaupandans.\nÞað sem væri hægt að gera til að sannreyna þeirra sögu væri að setja harðadiskinn í aðra vél og athuga system fælana og sjá hvenær þeim var breytt síðast. Þá ætti að sjást hvort að þeir yfir höfuð fóru lengra en í biosið til að athuga hvort eitthvað væri í lagi.\nPersónulega þá versla ég sjaldan við tölvulistann og er sú búð á lista mínum yfir verslanir sem ég forðast ef ég get."
        },
        {
            "user": "Buddy",
            "user_id": "1889",
            "date": "2004-01-02 12:13:51",
            "id": "1433302",
            "reply_to_id": "1433301",
            "text": "Mér finnst of ómaklega vegið að Tölvulistanum hérna á þessum korki. Þetta hljómar samt eins og þetta hafi alveg átt að skrifast á þá."
        },
        {
            "user": null,
            "user_id": null,
            "date": "2004-01-03 00:28:38",
            "id": "1433303",
            "reply_to_id": "1433301",
            "text": "jey!!! fyrsta greinin í mánuð eða 2"
        },
        {
            "user": "heidargud",
            "user_id": "21293",
            "date": "2004-01-02 23:23:52",
            "id": "1433304",
            "reply_to_id": "1433299",
            "text": "alltaf gaman af því þegar að svona verkstæðis gaurar reyna að koma með einhver flókin orð og bulla stundum sjálfan sig i kaf í vitleysu ef maður svarar þeim.."
        },
        {
            "user": "UglyKidJoe",
            "user_id": "21332",
            "date": "2004-01-03 01:19:06",
            "id": "1433305",
            "reply_to_id": "1433299",
            "text": "Ég hef ákveðið álit á tölvulistanum og hef haft lengi.\nAldrei aldrei nokkurntíman mun ég hleypa þeim í nokkurn tölvubúnað sem ég eða þeir sem ég þekki vel eiga !\nÉg hef keypt hjá þeim íhluti sem eru að virka  vel en það er ekki þeim að þakka - og ég er bara heppinn að það hefur ekkert bilað af því sem ég hef keypt þar. Ég er steinhættur að versla við þá og sný mér nú alfarið að Tölvuvirkni eða computer.is hef aldrei lent í neinu með þessi fyrirtæki.\nMaður á alls ekki að láta gera við tölvuna sína á verkstæði Tölvulistans hvað þá hjá BT/Aco  – tölvuvirkni.net er með langbestu viðgerðarþjónustu sem ég hef kynnst persónulega.\nHinir virðast ekki gera sig út fyrir að vera með menn sem kunna til verka."
        },
        {
            "user": "Xits",
            "user_id": "8235",
            "date": "2004-01-03 18:23:50",
            "id": "1433306",
            "reply_to_id": "1433299",
            "text": "Mín reynsla af strákunum í búðinni sjálfri er alveg í lagi, prýðispiltar alveg (flestir allavega).\nHins vegar er það ekki eins með sulturnar á verkstæðinu, algjörar steikur sem ber að hafa sem allra minnst samskipti við."
        },
        {
            "user": "Dr3dinn",
            "user_id": "31842",
            "date": "2004-01-03 20:40:11",
            "id": "1433307",
            "reply_to_id": "1433299",
            "text": "Það er alltaf reynt að nota “flokin orð” til að rugla viðskipta vinni, eg hef nu oft farið með morgun gafuðum einstakling i tolvulistanum og fara afgreiðslumennirnir i halfgjört sjok þegar manneskja sem verslar i tolvulistanum veit meira um tolvur en þeir.\nEg hef bara haft goða reynslu af Tölvulistanum fyrir utan einstaka donaskap hja starftmonnum.\n(komman svo nefnda er ekki að virka)"
        },
        {
            "user": "Rommy",
            "user_id": "12398",
            "date": "2004-01-03 21:48:22",
            "id": "1433308",
            "reply_to_id": "1433299",
            "text": "Sælir allir, eitt skil ég ekki Rusherboy ef þú ert með mikla reynslu af vélbúnaði afhverju hentur þú ekki sjálfur þessari uppfærslu saman?. Og þetta með minnið ertu vissum að minniskubburinn þinn hafi verið samhæfður við móðurborðið. Sumt minni keyrir einfaldlega ekki á sumum móðurborðum, svo þeir hefðu auðveldlega getað bullað í þér að minnið þitt væri bilað til að fá þig til að kaupa nýtt! Það er allavega mikill skítalykt af þessu. Ég persónulega er löngu hættur að kaupa vélbúnað í tölvulistanum. Kaupi mitt dót mest í Task eða í Shg.dk í danmörku, mun ódýrara og betri búnaður ef rétt er valið.\nBestu kveðjur\nRommy"
        },
        {
            "user": "MOODY",
            "user_id": "53121",
            "date": "2004-01-04 01:08:35",
            "id": "1433309",
            "reply_to_id": "1433299",
            "text": "þú sagðir “Það vill svo til að ég hef unnið við tölvur í mörg ár”\nVarla ertu að meina að þú sért forritari því þá kanntu ekki öll flóknu orðin sem tölvulistinn kann.\nEn bíddu nú við hvað ert þú búinn að vera að vinna við í sambandi við tölvur ? og hefurðu ekki lært neitt ?\nÆttir allavega að vita það með alla þína “reynslu” að maður lætur tölvulistagaura aldrei snerta vélbúnaðinn !\nÞeir meiga í mesta lagi halda á honum frá hillunni að afgreiðsluborðinu. :)\nÞað fylgir EKKI harður diskur með uppfærslutilboðinu sem þú keyptir\n(þú gætir hafa keypt hann aukalega um leið)\nEkki hefði ég farið með tölvuna til þeirra til að láta þá skipta um HDD ég hefði farið með HDD ekkert annað.\nSvo Það bendir flest til þess að þú sért að ljúga ýmsu sem þú segir hér svo sem því að þú sért búinn að vinna við tölvur í mörg ár, td. segirðu Þetta: “þegar ég reyni að setja inn stýrikerfið, þá kemur bara *blue screen* dauðans um að einhver vélbúnaður sé ekki í lagi”\nEða ertu kannski búinn að vinna við tölvur í mörg ár þannig að þú afgreiðir í húsasmiðjunni er það það sem þú ert að meina ?\nog kannt samt öll flóknu tækniorðin :) gott hjá þér.\nÉg ER tölvuviðgerðarmaður (starfa ekki á verkstæði) en ég hefði frekar látið grafa mig lifandi en að fara með tölvuna í Glæpalistann.\nEf þér virðist sem að ég sé að gera grín af þér þá er það alveg rétt mér finnst þessi saga ekki trúverðug eins og þú segir hana hér.\nMoody\nBlue"
        },
        {
            "user": "Xits",
            "user_id": "8235",
            "date": "2004-01-04 11:07:46",
            "id": "1433310",
            "reply_to_id": "1433309",
            "text": "Alltaf er maður minntur á af hverju maður hætti að stunda þetta forum.\nOf mikið af litlum smákóngum sem þykjast vita allt best og setja ómerkilega niður við næsta mann.\nÓþroskað og plebbalegt."
        },
        {
            "user": "SIN",
            "user_id": "32322",
            "date": "2004-01-04 02:29:01",
            "id": "1433311",
            "reply_to_id": "1433299",
            "text": "Nei og aftur nei!!!!  Mér finst þú ekki hafa verið ósanngjarn.  Ég hef persónulega reynslu af leiðindum  frá TL.  Þeir eru orðinir eins og BT var fyrir ekki svo löngu.  (Veit ekki hvort ástandið þar hefur batnað því ég hætti að versla þar.)  Ég get svo sagt fyrir mitt leiti að ég er hættur að versla við TL og  mæli ekki með að nokkur maður versli við þá.  Því það er staðreynd að þjónustan hjá þeim er léleg og framkoman hjá þeim er eins og hjá einhverju tryggingarfélagi.  Það er að segja þeir lita á mann eins og maður sé að reyna að svindla á þeim þegar maður vill bara fá peninga sinna virði!!!!\nMOODY SÝNDU SMÁ VIRÐINGU!!!!!!"
        },
        {
            "user": "UglyKidJoe",
            "user_id": "21332",
            "date": "2004-01-05 13:06:07",
            "id": "1433312",
            "reply_to_id": "1433311",
            "text": "ÖÖöö finnst þér moody fara yfir strikið í virðingarleysi ?\nHvernig þá í ósköpunum ?\nMér finnst þetta bara fínt og eiga fullan rétt á sér miðað við *greinina* sem hann er að svara."
        },
        {
            "user": "Hlynzi",
            "user_id": "21838",
            "date": "2004-01-04 19:02:49",
            "id": "1433313",
            "reply_to_id": "1433299",
            "text": "Ég er eiginlega alveg hættur á þessu áhugamáli huga, hef fært mig yfir á spjall.vaktin.is\nÞó svo að ég stundi græjur (admin þar), bílar, og rómantík kannski svo fátt eitt sé nefnt mun meira en þetta áhugamál.\nMér hefur aldrei litist á tölvulistann. Ég hef verslað sona sæmilega mikið við Tæknibæinn góða. Eina vesenið með þá var IBM harður diskur, þessi sem þoldi nákvæmlega engann hita, og kallaður “deathstar”, ég fékk 2 eða 3 nýja diska þangað til þeir gáfust upp á mér og gáfu mér Seagate sem virkar ennþann dag í dag (komin eitt og hálft ár síðan) þeir voru nokkuð almennilegir við mig (nema einn maður) og þeir löguðu þetta alltaf, og það nokkuð fljótt, ég var líka með gífurlegan þrýsting á þá. Og sé svosem ekkert eftir því að hafa verslað þarna. Svo núna hef ég verslað hjá Boðeind, heila ferðatölvu. Asus M2400N, geðveik maskína, lítil og létt, þeir eru rosalega almennilegir við mig þar í afgreiðslu.\nTölvuvirkni eru mjög fínir, verslaði kapla hjá þeim um daginn og leist bara vel á."
        },
        {
            "user": "Zaanya",
            "user_id": "32160",
            "date": "2004-01-04 20:02:04",
            "id": "1433314",
            "reply_to_id": "1433299",
            "text": "Samkvæmt þessari lýsingu ertu langt frá því að vera ósanngjarn Rusherboy.  Það á ekki að láta verslanir/þjónustuaðila komast upp með svona vörusvik.  Mér finnst ég allt of oft heyra þessa lýsingu á viðskiptum fólks með tölvur, nánast því annar hver sölu/þjónustuaðili með tölvur veitir þessa ömurlegu þjónustu."
        },
        {
            "user": "galldur",
            "user_id": "8965",
            "date": "2004-01-05 01:13:31",
            "id": "1433315",
            "reply_to_id": "1433299",
            "text": "Það vill svo til að ég hef unnið við tölvur í mörg ár og veit því hvernig vélbúnaðurinn virkar\nef svo er af hverju í ósköpunum settir þú ekki vélina saman sjálfur.\nmér sýnist nú á þessari “grein” þinni að þú hafir ekki hundsvit á tölvum.\nættir að snúa þér að einhverju auðveldara\nkannski hentar eitthvað þar sem þú getur notað kjaftinn, ekki er hann slappur…"
        },
        {
            "user": "Overture",
            "user_id": "41732",
            "date": "2004-01-05 10:13:08",
            "id": "1433316",
            "reply_to_id": "1433299",
            "text": "Mér finnst að þú ættir líka að uppfæra hana sjálfur fyrst þú ert fær um það. En hvað með það, þú kaupir þarna uppfærslur og þá áttu að fá hana. Þetta er ekki fyrsta dæmi sem ég heyri um tölvulistann, þeir geta nú verið ansi dónalegir og svikalegir ( er eitthvað orð til sem heitir svikalegur )"
        },
        {
            "user": "nomic",
            "user_id": "2278",
            "date": "2004-01-16 21:58:03",
            "id": "1433317",
            "reply_to_id": "1433316",
            "text": "held ekki.. er það ekki bara óheiðarlegur?"
        },
        {
            "user": "Overture",
            "user_id": "41732",
            "date": "2004-01-16 22:04:19",
            "id": "1433318",
            "reply_to_id": "1433317",
            "text": "Ætli það ekki… :]"
        },
        {
            "user": "shmee",
            "user_id": "1837",
            "date": "2004-01-05 11:39:17",
            "id": "1433319",
            "reply_to_id": "1433299",
            "text": "Nú vinn ég sem sulta á tölvuverkstæði :)\n1 vika er ekki mikið, þú greinilega komst með ALLA vélina og þá telst það sem tölvuviðgerð en ekki bara að skipta út einum gölluðum disk sem þú kemur með til þeirra, útkipti á gölluðum vörum ætti aldrei að taka meira en 1-2daga\nEF minniskubburinn er hluti af uppfærsluni þá ættu þeir að gefa vinnuna ef hann var það ekki þá á auðvitað að rukka, 1-1/2 tími er ekki ósanngjarnt, það þarf nú líka að finna vandamálið ekki bara að skipta því út.\nAð hafa unnið við tölvur í mörg ár segir ekkert, ég hef fengið inn til mín kerfistjóra, forritara, tæknifræðinga ogfl fólk sem vinnur við tölvur allan daginn, en það gæti ekki igert við tölvu þó að lífið þeirri lægi við því."
        },
        {
            "user": "sungirly",
            "user_id": "23301",
            "date": "2004-01-05 19:39:36",
            "id": "1433320",
            "reply_to_id": "1433299",
            "text": "Ég er alltaf að lesa svona greynar hérna á Huga en þetta er í fyrsta skiptið sem ég nenni að svara svona væli.\nMiðað við þessa lesningu þá er ég bara MJÖG hissa á að þeir hafi lækkað þessa réttmætu vinnu! Og síðan ert þú að væla yfir því?? Vertu bara sáttur að hafa fengið þessa lækkun fyrir að vera að væla eins og eitthvað fífl.\nÞað er alveg augljóst miðað við þessa lýsingu þína að minnið þitt er ekki í ábyrgð. Afhverju er þá eitthvað að því að rukka fyrir þá vinnu sem tók að finna útúr þessu og að skipta um minni? Ég er búinn að vinna við viðgerðir í 4 ár og veit alveg að það getur verið tímafrekt að finna útúr ýmsum vandamálum. Bluescreen þarf ekkert endilega að vera vélbúnaðarbilun, flest bluescreen eru meira að segja hugbúnaðartengd. Væntanlega hafa þeir því reynt að laga Windowsið eða allavega þetta hefðbundna, reyna að fara í safe mode og henda út reklum etc., fara í recovery console og keyra chkdsk /r. Síðan eru miklar líkur á að harður diskur sé bilaður ef ekki tekst að koma þessu í lag svona þannig að þá þarf að testa diskinn. Síðan er ýmislegt annað sem gæti verið að og tekur þetta allt sinn tíma. Það er því nokkuð ljóst að einn og hálfur tími er ekkert óeðlilegur.\nÉg trúi því ekki og mun aldrei trúa því að þeir hafi ekki spurt þig hvort þú vildir nýtt minni eða ekki. Varst þú skráður fyrir vélinni? Hefur kannski einhver annar talað við þá fyrir þína hönd og sagt já við þessu? Maður hefur nú lent í öðru eins :)\nOg að bilun gerist hjá þeim er bara asnalegat að segja. Þú veist ALDREI hvenar bilunin kemur fyrst fram, og í raun ekkert ólíklegt að þessi bilun hafi komið fram þegar þú prófaðir tölvuna eftir að þú sóttir hana til þeirra. Hvernig ætti annars minnið að bila hjá þeim við það að skipta um harðan disk? Þú þarft nú ekki mikið að snerta minnin til þess að skipta um harðan disk :)\nOg já harðir diskar bila mikið eins og allur vélbúnaður og ekkert hægt að kenna Tölvulistanum um það, vældu frekar í framleiðanda disksinns. Og þegar þú talar um viku, ertu þá að tala um 5 virka daga? Það er nú bara ósköp eðlilegur tími hjá tölvuverkstæði þegar það er mikið að gera eins og vill oft vera um jólin.\nOg ekki halda að þú hafir fengið lækkun vegna þess að þú gast svarað þeim því það er nokkuð augljóst að þú veist ekki mikið um tölvur.\nÉg er á engan hátt tengdur Tölvulistanum en ég er orðinn verulega pirraður á því hvað fólk er alltaf að setja út á þá starfsgrein sem ég er í. Ef þið eruð svona klár, gerið við vélarnar sjálf og hættið að bögga okkur :)"
        },
        {
            "user": "sungirly",
            "user_id": "23301",
            "date": "2004-01-05 19:40:52",
            "id": "1433321",
            "reply_to_id": "1433320",
            "text": "“Greinar” átti þetta að vera"
        },
        {
            "user": "ZiRiuS",
            "user_id": "7664",
            "date": "2004-01-16 11:50:28",
            "id": "1433322",
            "reply_to_id": "1433320",
            "text": "Greinilegt bað Sungirly sé að vinna hjá tölvulistanum, en allavega þegar ég var að vinna í sumar þá ákváðum við að kaupa annaðhvort hjá Hewlett-Packard eða Tölvulistanum. Ég varaði þau við að versla hjá tölvulistanum vegna slæmrar reynslu minnar þar. En auðvitað hlustar enginn á mig og eftir 2vikur hrundi móðurborðið. Þetta var ekkert rosalega skemmtilegt þar sem við vorum að vinna við blaðaútgáfu og við höfðum okkar “deadline”. En jájá ekkert mál, tölvan fór í viðgerð og við fengum hana nokkrum dögum eftir þetta. Svo fengum við hana loks til baka og unnum á henni í HEILAN dag svo hrundi hún aftur. Ok núna vorum við orðinn dáldið pist og sögðum þeim að við værum að vinna við blaðaútgáfu og við mættum ekki missa vélina svona. Svo fengum við hana aftur en nei nei hún var enn biluð. Við sendum hana 3x í viðgerð og eftir það fengum við hana loks í lag! Og að þú sungirly vogir þér að segja að þessir menn á verkstæðinu hjá þeim séu að vinna fyrir laununum sínum er kjaftæði."
        },
        {
            "user": "ManofWar",
            "user_id": "1155",
            "date": "2004-01-07 13:08:18",
            "id": "1433323",
            "reply_to_id": "1433299",
            "text": "Súperuppfærslutilboð 1 er ekki með minni eða neinu nema móðurborði örgjörva og kæliplötu, notaðir þú gamla minnið semsagt, gamla harðadiskinn o.s.f. kíkið bara á www.tolvulistann.is stendur allt þar.\nSjálfur versla ég nokkurnveginn alltaf við tölvulistann nema að ég finni það sem mig langar í mun ódýrara annarstaðar."
        },
        {
            "user": "Kjarrval",
            "user_id": "3269",
            "date": "2004-01-08 13:00:51",
            "id": "1433324",
            "reply_to_id": "1433299",
            "text": "Það er alltaf ráðlegt að setja upp Windowsið upp aftur eftir að búið er að skipta um móðurborð og/eða örgjörva svo að þú áttir að gera það fyrst. Ef þú ert að spá í því, þá er enduruppsetning á Windows ekki innifalin í uppfærslutilboðum.\nVarðandi bilaða vinnsluminnið, þá er aldrei að vita hvort þeir hafi rekist í eitthvað á meðan þeir hafi reynt að skipta um harðan disk, sérstaklega í litlum kössum. Ég hef allavega ekki neitt rosalega mikla reynslu af tölvuviðgerðum en maður hefur stundum rekist á eitthvað (lauslega) í gegnum tíðina :P"
        },
        {
            "user": "SIN",
            "user_id": "32322",
            "date": "2004-01-08 19:30:57",
            "id": "1433325",
            "reply_to_id": "1433299",
            "text": "Blablabla… þetta er orðin frekar leiðinleg umræða.    Ég held að allir sem hafa tekið þátt í henni viti að tölvur eru óáræðnalegri en and******* og að tölvuverslanir eru jafn misjafnar og þær eru margar.  Hvernig væri að allir hættur nú að kvarta yfir lélegri þjónust hér á HUGA og bæru mál sitt frekar fyrir Neytenda Samtökin.  Þetta er hvort eð er ekkert nema leiðindar röfl á báða bóga og ég sakammast mín fyrir að hafa tekið þátt í þessari vitleysu.  Bless, ég er farinn og muna ALDREI aftur taka þátt í svona RUGLI."
        },
        {
            "user": "ZetriX",
            "user_id": "7477",
            "date": "2004-01-09 22:45:01",
            "id": "1433326",
            "reply_to_id": "1433299",
            "text": "Þegar þú segist vita mikið um tölvur, ertu þá að segja að þú kunnir að stinga henni í samband eða geturðu debugað windows? ef þú hefur nokkurntíman opnað tölvuna þína, þá gætirðu skipt um minniskubbinn sjálfur, og uppfært vélina sjálfur. Þetta er svipað og lego, nema þú þarft leiðbeiningar til að setja saman lego. Ég held að ég hafi verið 10ára þegar ég setti mína fyrstu tölvu saman án vandræða. En þeir hafa víst spurt þig hvort þeir ættu ekki að setja nýtt minni í, eins og þeir hafa fyrir reglu þarna niðurfrá.\nÞað sem vandamálið hjá þér hefur verið, er að vélin þín hefur verið handónýt, en þú hefur látið tölvulistann uppfæra hana og krosslagt fingur um að hún myndi virka. En hún hefur greinilega ekki gert það. Ef ég man rétt þá er allt tvítjekkað á verkstæðinu hjá tölvulistanum og gott gæðaeftirlit.\nÉg vil benda á, að flest allur sá vélbúnaður sem er á markaðnum hér á landi er uprruninn frá sama heildsala, svo það skiptir ekki öllu hvar hann er keyptur, en ég vara samt við því að það gæti verið í umferð grámarkaðs-örgjörvar. Ég hef verslað MJÖG mikið af tölvubúnaði hérlendis og hef oft þurft að fara með tölvubúnað á verkstæði til að fá nýja hluti. algengur biðtími á verkstæðum hérlendis er 3 dagar en lengsti tími sem ég hef þurft að bíða var hjá hugveri, en það voru 3 mánuðir. ég hef heyrt tröllalsögur um harðadiska sem leystust nánast upp í hillunum hjá Tæknibæ, vegna þess hve lengi maður þurfti að bíða eftir að fá þeim skipt út, en ég hef ekki lent í neinum ógöngum hjá þeim.\nEkki vera að ýkja sögur hérna svona ógurlega, þú gætir jafnvel hafa misst vélina ;)\nÉg er ekki á neinn hátt tegdur tölvulistanum á neinn hátt, veit bara hversu tregir notendur eru. “Users are Lusers”"
        },
        {
            "user": "ManofWar",
            "user_id": "1155",
            "date": "2004-01-19 14:44:37",
            "id": "1433327",
            "reply_to_id": "1433299",
            "text": "Ég er sammála það er bara alltaf eitthvða vesen með tölvulistan mæli með tæknibæ .. góð þjónusta og whole nine yards"
        },
        {
            "user": "ManofWar",
            "user_id": "1155",
            "date": "2004-01-20 18:39:06",
            "id": "1433328",
            "reply_to_id": "1433327",
            "text": "TÆKNIBÆ HHAHAHAHAHahahahahahahah\nÞú hlýtur að vinna þar. Sukke"
        },
        {
            "user": "fr1cc1",
            "user_id": "33828",
            "date": "2004-01-22 23:26:28",
            "id": "1433329",
            "reply_to_id": "1433299",
            "text": "mikið roslega er ég sammála því að tölvulistinn sé bull.\nÉg keypti súperturn í sumar, síðan eini leikur sem ég spila er quake, eftir 15 mín spil fer allt í rugl, eins og hún ofhitni. ég læt kíkja á hana, og það er ég búinn að gera 3 núna, alltaf segja þeir að þetta sé windows.. en þegar ég hef kassann opinn þá gerist þetta ekki, spurning hvort windows þurfi súrefni? ætli það sé tilfellið\nMikið hatur í garð til tölvulistans, helvítis"
        },
        {
            "user": "Hreidar",
            "user_id": "28472",
            "date": "2004-01-24 05:08:42",
            "id": "1433330",
            "reply_to_id": "1433299",
            "text": "Gaur þú ert óheppinn og hvar ætlaru að vesla BT eða hvað það þartu að fá allt skift um í tölfunni 4 á ári, Bara útaf því að þeir selja bara drasl og druslu tölfur finst mér. svo það er bara Tölvulistinn eða BT ef þú vilt vesla ódýrt."
        },
        {
            "user": "MOODY",
            "user_id": "53121",
            "date": "2004-01-24 08:52:20",
            "id": "1433331",
            "reply_to_id": "1433330",
            "text": "þú veist ekki hvað þú ert að kalla yfir þig !"
        },
        {
            "user": "Hreidar",
            "user_id": "28472",
            "date": "2004-01-24 16:54:44",
            "id": "1433332",
            "reply_to_id": "1433331",
            "text": "oki… hmmm. Hvað ertu að meina. oki tölvu búðir tölvulistinn, BT þetta eru helstu tölvu búðirnar hér, en svo eru fult af vefverslunum t.d. task,tölvuvirkni,computer….. þarna eru engar ísetningar og læti. Um 60% talfna eru frá tölfulistanum svo það er ekkert skrýtið að fólk kvarti.\nÉg er kanski engin fan hjá þeim bara asnalegt að vera á móti verslunum og svona dóti, það geta allir gert mistök."
        },
        {
            "user": "MOODY",
            "user_id": "53121",
            "date": "2004-01-24 18:03:11",
            "id": "1433333",
            "reply_to_id": "1433332",
            "text": "Hvað meinarðu að þarna séu engar ísetningar og læti ?\nHvernig væri að kynna sér hlutina áður en maður fer að babbla eins og ….. ? ! það er eitt að þú marg endurtekur orðið tölfur og tölfulistinn hvað er það ? OK ég ætla að gefa þér séns og “vona” að þú sért LESBLINDUR !\nSko tolvuvirkni.net er ekki bara netverslun né task.is computer er eina netverslunin á Íslandi að mér vitandi, allir hinir reka verslanir jafnhliða netversluninni og eru þar að auki með ÍSETNINGAR og VIÐGERÐIR.\nÞað er rét það geta allir gert mistök EN EKKI SVONA OFT !"
        },
        {
            "user": "Hreidar",
            "user_id": "28472",
            "date": "2004-01-25 01:17:49",
            "id": "1433334",
            "reply_to_id": "1433333",
            "text": "Það er rétt það geta allir gert mistök EN EKKI SVONA OFT ! Hvaða mistök áttu við, í greininni minni eða hjá tölfulistanum. allavega þá þekki ég gaurana sem eiga Task og þar var ekki verkstæði síðast þegar ég kom við þar, en ja mér skjátlaðist með tölfuvirkni ok.\nJá rett að minnast á það að ég er með dislexiu svo að ég skriðfa ekki alveg rétt en það skilst það er nóg nema að þú sert kennari sem ég vona ekki bara svo að þú stittir þer ekki aldur. Ég ættlaði ekki að særa neinn en ætlaði bara að sega að tölfulistinn væri ekki alveg vonlaus. vona að boð skapur minn komi til skila."
        },
        {
            "user": "appel",
            "user_id": "2",
            "date": "2004-01-28 13:56:30",
            "id": "1433335",
            "reply_to_id": "1433299",
            "text": "Síðast þegar ég lenti í svona kjaftæðismáli, árið 1995, þá hringdi ég bara í gömlu góðu Þjóðarsálina á rás2 og kvartaði yfir tölvunni sem mamma og pabbi keyptu hjá Nýherja sama árið. Það var búið að fara með hana oftar en 10 sinnum í viðgerð, alltaf eitthvað að klikka í vélinni.\nÉg sagði að fólk ætti ekki að kaupa tölvu af nýherja útaf þessu. Allt verður vitlaust hjá nýherja og eftir svona 2-3 daga hefur nýherji samband við mig og er ég boðaður á fund með forstjóranum og yfirmanni tæknimála. Þar er gæjinn sem sér um tæknimálin bara skammaður og hann sendur heim til mín að lagfæra tölvuna mína.\nReyndar viðurkenni ég það alveg svona eftir á að stundum var maður bara of vitlaust til að geta leyst sum þessara vandamál, en þó er víst að þessi ákveðna tölva var gölluð vara.\nEn ég kannast við það sem þú ert að lýsa, þetta er virkilega pirrandi og ég bara segi við öll þessi fyrirtæki sem eru að púsla saman tölvum handa sauðheimskum almúganum….hafið varann á því þó við erum heimsk þá látum við ekki allt yfir okkur ganga. :)"
        },
        {
            "user": "DEADMAN",
            "user_id": "27827",
            "date": "2004-02-10 10:24:28",
            "id": "1433336",
            "reply_to_id": "1433335",
            "text": "HAHAHA APPEL ! qoute of the day “hafið varann á því þó við erum heimsk þá látum við ekki allt yfir okkur ganga.”\nEn svona á öðrum nótum, hefur einhver ánægður viðskiptavinur Tölvulistans skrifað hérna á þennan kork ?\nNú persónulega hef ég sett saman hundruður véla og sett upp og það er ekkert grín stundum að finna vandamálið.  1 Bluescreen getur verið ehh svona 10 hlutir og þarf að tékka þá alla stundum áður en maður finnur þann rétta (sumir eru algengari en aðir þó).  Og það tekur ekki 30 mín, ég hef lent í því að taka 8 klst að laga eina vélina en aðsjálfsögðu er ekki hægt að rukka 8klst fyrir það, fólk myndi aldrei taka því, svo það getur alveg verið að þeir hjá tölvulistanum hafi verið meira en 1.5 klst til að byrja með."
        },
        {
            "user": "Rumms",
            "user_id": "30459",
            "date": "2004-02-18 17:41:06",
            "id": "1433300",
            "reply_to_id": "1433299",
            "text": "Er eitthvað Tískufyrirbæri að vera að mótmæla\ntölvulistanum…?\naf minni takmörkuðu reynslu af þessu fyrirtæki að dæma\nhef ég ekkert nema gott um það að segja"
        },
        {
            "user": null,
            "user_id": null,
            "date": "2004-02-26 20:59:22",
            "id": "1433337",
            "reply_to_id": "1433299",
            "text": "Það er fáránlegt að maður getur bara fengið tvær þjónustur í þessu landi, ódýra og lélega, eða rándýra og slæma viðgerð."
        },
        {
            "user": null,
            "user_id": null,
            "date": "2004-03-01 17:55:49",
            "id": "1433338",
            "reply_to_id": "1433299",
            "text": "Nei þú ert ekki ósanngjarn gagnvart þeim ég lenti í svipuðu það var bara tómt vesen. En ég mæli með Tölvuvirkni þeir eru ekkert nema þjónusta."
        },
        {
            "user": "Gagamel",
            "user_id": "24313",
            "date": "2004-03-02 08:04:42",
            "id": "1433339",
            "reply_to_id": "1433299",
            "text": "Ég hef lent í svipuðu, tók þá 5 daga að skifta um Power suply sem ég keipti gallað af þeim, hef snúið viðskiptum mínum annað"
        },
        {
            "user": null,
            "user_id": null,
            "date": "2004-03-27 21:33:59",
            "id": "1433340",
            "reply_to_id": "1433299",
            "text": "Algjörlega sammála þér. Tölvulistinn er að svína á manni og maður er líka að borga fyrir léleg vinnubrögð. Ég keypti vélina mína árið 2001. Eftir 1 mánuð var skjárinn ónýtur og þurfti að skipta honum, nokkru síðar bilaði spennugjafinn og viftan, nú hefur tvisvar verið skipt um móðurborð, búið að skipta um viftu aftur, geisladrifið virkar stundum ekki og nú er nýi skjárinn kominn í viðgerð og harði diskurinn byrjaður að gefa frá sér leiðinlegt hljóð þegar hann opnar forrit eða sumar möppur og kemur með villuskilaboðin “The disk in drive C is not formatted…”"
        }
    ]
}
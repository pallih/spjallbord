{
    "forum_title": "Danstónlist",
    "user": "Swiiiiiing",
    "user_id": "11303",
    "date": "2002-09-12 18:44:07",
    "title": "Xploding Plastix á Airwaves",
    "text": "Airwaves hátíðin í ár verður sú laaaaang stærst hingað til. Allir þekkja Fat Boy\nSlim, Darren Emerson, The Hives og fleiri… færri þekkja líklega norsku\nraftónlistarmennina og snillingana Xploding Plastix…\nFáar þjóðir hafa náð eins góðum tökum á danstónlistinni og Norðmenn. Þaðan\nkoma margir frábærir tónlistarmenn á því sviði nú um stundir, hvort sem það\ner í naumhyggjulegri tilraunamennsku eins og Biosphere, tilraunakenndri\ngeggjun eins og Kaada, seiðandi tölvupoppi eins og Röyksopp eða vellandi\ndjasshouse eins og Xploding Plastix.\nXploding Plastix er hugarfóstur Óslóarbúanna Jens Petter Nilsens og Hallvard\nHagens. Þeir eru báðir dansvinir að upplagi og höfðu starfað ýmist einir\nsíns liðs eða með öðrum þar til þeir tóku upp samstarf tveir haustið 1998.\nNæsta árið fór í að semja músík, safna töktum og slípa. Þegar þeim félögum\nfannst þeir vera komnir með góðan skammt af lögum sendu þeir frá sér sex\nlaga kynningarskífu haustið 1999. Það varð uppi fótur og fit hjá\nútgáfufyrirtækjum þegar menn heyrðu hvað var í boði og svo fór að flest\nlaganna voru gefin út á ýmsum safnskífum á næstu mánuðum.\nNæstu mánuði voru þeir félagar Nilsen og Hagen önnum kafnir við\nspilamennsku\nog kynningarstarf meðfram því sem þeir sömdu lög á fyrstu breiðskífuna og\nliðsinntu öðrum. Fyrsta platan, Amateur Girlfriends Go Proskirt Agents, kom\nsvo út á síðasta ári og í franhaldi af því lögðust þeir félagar í ferðalög,\nspiluðu meðal annars á Midem í janúar og á ýmsum hátíðum víða um lönd.\nPlötur:\nAmateur Girlfriends Go Proskirt Agents 2001\nVefslóð:\nwww.xplodingplastix.com",
    "url": "https://www.hugi.is/danstonlist/greinar/91979/xploding-plastix-a-airwaves/",
    "url_id": "91979",
    "id": "661249",
    "replies": [
        {
            "user": "mancubus",
            "user_id": "819",
            "date": "2002-09-12 20:19:39",
            "id": "661250",
            "reply_to_id": "661249",
            "text": "þetta er frekar súrt nafn á plötu… Amateur Girlfriends Go Proskirt Agents 2001  :)"
        },
        {
            "user": "Occupy",
            "user_id": "183",
            "date": "2002-09-12 21:55:20",
            "id": "661251",
            "reply_to_id": "661250",
            "text": "súrleiki er það ekki það sem selur ? :)"
        },
        {
            "user": "Swiiiiiing",
            "user_id": "11303",
            "date": "2002-09-12 22:51:33",
            "id": "661252",
            "reply_to_id": "661251",
            "text": "…er það?  Ég vona ekki ;)\nmér finnst þeir þokkalega kúl (og lítið súrir), hér er lagið ‘More Powah To Yah’ með þeim félögum…\nhttp://mp3.breakbeat.is/breakbeat/plastix\n/powah.mp3"
        },
        {
            "user": "akarnid",
            "user_id": "6152",
            "date": "2002-09-13 08:05:41",
            "id": "661253",
            "reply_to_id": "661249",
            "text": "Þessir Xploding Plastix eru alveg the shit.  Funkýnessið ræður ríkjum hér.  Og fyrir þá sem vilja meira jazzað house, þá bendi ég á Moving með Bugge Wesseltoft, nema hann er sona meira houseskotinn jazz - og það ekkert smá góður…."
        },
        {
            "user": "skurken",
            "user_id": "7512",
            "date": "2002-09-13 09:17:32",
            "id": "661254",
            "reply_to_id": "661253",
            "text": "Bugge Wesseltoft???"
        },
        {
            "user": "akarnid",
            "user_id": "6152",
            "date": "2002-09-13 10:26:42",
            "id": "661255",
            "reply_to_id": "661254",
            "text": "http://www.freedb.org/freedb_search_fmt.php?cat=jazz&id\n=3e0db306"
        },
        {
            "user": "Swiiiiiing",
            "user_id": "11303",
            "date": "2002-09-13 12:46:25",
            "id": "661256",
            "reply_to_id": "661255",
            "text": "http://mp3.breakbeat.is/breakbeat/plastix/powah.mp3\nþað var eitthvað aukabil í efri slóðinni…"
        },
        {
            "user": "roofuz",
            "user_id": "15776",
            "date": "2002-09-15 14:51:16",
            "id": "661257",
            "reply_to_id": "661256",
            "text": "uss uss, þetta er bara flott swing sko :)\nroofuz /FunkHP"
        },
        {
            "user": "Moussaieff",
            "user_id": "15236",
            "date": "2002-09-16 18:27:07",
            "id": "661258",
            "reply_to_id": "661254",
            "text": "hi hi\nBugge Wesseltoft!! ha ha"
        },
        {
            "user": "terrordisco",
            "user_id": "5531",
            "date": "2002-10-07 18:59:46",
            "id": "661259",
            "reply_to_id": "661258",
            "text": "fyndið nafn, en geðveik tónlist."
        },
        {
            "user": "akarnid",
            "user_id": "6152",
            "date": "2002-09-16 08:48:37",
            "id": "661260",
            "reply_to_id": "661253",
            "text": "Norsararnir eru alveg að blíva í sona funky jazzi.  Ef þið fílið þetta, þá kíkið á allt sem gefið er út hjá Jazzland Records.  Og tjekkið á artistum eins og áðurnefndum Bugge, og líka Eivind Aarsets og Nils Peter Molvaer."
        },
        {
            "user": "roofuz",
            "user_id": "15776",
            "date": "2002-10-09 01:46:40",
            "id": "661261",
            "reply_to_id": "661249",
            "text": "uss uss, ég var að hlusta á Amateur Girlfriends Go Proskirt Agents með þeim og ég er ekki frá því að þetta sé bara besta band Airwaves í ár!\nAlgjör öskrandi snilld sko..\nroofuz / funk harmony park"
        }
    ]
}
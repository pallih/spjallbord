{
    "forum_title": "Matargerð",
    "user": "hamid",
    "user_id": "16353",
    "date": "2002-11-05 18:12:30",
    "title": "Afmælisormur",
    "text": "Súkkulaðikökur er gjarnan á borðum í barnaafmælum.  Skemmtilegt er að gera e-ð annað en bara kringlótta köku með kremi.  En það eru ekki allir flinkir að gera listaverk úr kökunum sínum.  En þessi kaka hér er mjög einföld í gerð og vekur mikla lukku hjá börnunum.\nÞetta er deig í tvö hringform með gati:\n4 egg\n400g. sykur\n3 dl. vatn\n100g. smjör\n200g. hveiti\n3 tsk. lyftiduft\n3-4 msk. kakó\nKrem:\n60g. smjör\n3 msk. síróp, kúfaðar\n100g. súkkulaði\nStífþeytið eggin, bætið sykri út í smám saman og þeytið vel.  Sjóðið saman vatn og smjör, látið kólna örlítið.  Sigtið hveiti, kakó og lyftid. og hrærið saman við eggin í smá skömmtum ásamt vatni og smjöri.  Deigið á að vera mjög lint.  Setjið í 2 smurð hringform með gati, setjið í kaldan ofninn, stillið á 150°c fyrst í 15 mín, eftir að hitinn er kominn upp, hækkið hann í 175°c og bakið áfram í 30 mín. látið kólna í forminu.  Allt í kremið sullað saman.  Skiptið kökunum í tvennt og raðið þannig að helmingarnir hlykkist eins og ormur, hellið kreminu yfir og látið leka niður á hliðarnar.  Skreytið kökuna með allskonar sælgæti að vild, setjið t.d. fætur, augu og hrygg.",
    "url": "https://www.hugi.is/matargerd/greinar/101496/afmaelisormur/",
    "url_id": "101496",
    "id": "737232",
    "replies": []
}
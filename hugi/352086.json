{
    "forum_title": "Golf",
    "user": "cip",
    "user_id": "49177",
    "date": "2005-12-02 15:02:21",
    "title": "Opna breska á Turnberry árið 2009",
    "text": "Ákveðið hefur verið að Opna breska meistaramótið árið 2009 fari fram á Turnberry-vellinum sem er í suðvestur-Skotlandi dagana 16.- 19. júlí. Þetta verður í fjórða sinn sem mótið er haldið á Turnberry síðan 1977, en þá sigraði Tom Watson með einu höggi eftir spennandi keppni við Jack Nicklaus. Þeir fengu þá báðir fugl  á lokaholunni.\nGreg Norman vann á Opna breska á  Turnberry 1986 og lék þá annan hringinn á 63 höggum eftir að hafa leikið fyrsta hringinn á 74 höggum. Árið 1994 var það Nick Price sem sigraði á Turnberry eftir harða keppni við Jesper Parnevik.\n&#8220;Það var aldrei spurning um hvort við færum með mótið á Turnberry, heldur aðeins hvenær. Turnberry er einn besti strandvöllurinn sem til er,&#8221; sagði David Hill, framkvæmdastjóri R&A, eftir að þessi ákvörðun lá fyrir í dag.\nMótið verður haldið á Hoylake-vellinum  á næsta ár, Carnoustie&#8211;vellinum árið 2007 og á Royal Birkdale-vellinum árið 2008. Þá er fastlega gert ráð fyrir því að mótið 2010 verði á St. Andrews eins og á þessu ári.",
    "url": "https://www.hugi.is/golf/pistlar/352086/opna-breska-a-turnberry-arid-2009/",
    "url_id": "352086",
    "id": "2759798",
    "replies": []
}
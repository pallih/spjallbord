{
    "forum_title": "Stjórnmál",
    "user": null,
    "user_id": null,
    "date": "2001-01-24 12:00:25",
    "title": "Umdeilt bréf...",
    "text": "Núna undanfarið hefur mikið verið talað um ákveðið bréf sem Garðar Gíslason, forseti vors æðsta dómstóls, hæstaréttar, sendi frá sér. Í viðtali við Morgunblaðið segir Garðar að bréfið hafi verið sent í samráði við þá dómara sem voru í meirihluta í Öryrkjamálinu umdeilda. Var þetta rétt af Garðari að senda þetta bréf eða er þetta eitthvað tvöfalt? Einnig hefur verið mikið rætt um hversu illa hann Garðar stendur sig í þessu ábyrgðamikla starfi.",
    "url": "https://www.hugi.is/stjornmal/greinar/14892/umdeilt-bref/",
    "url_id": "14892",
    "id": "95050",
    "replies": [
        {
            "user": "thew",
            "user_id": "6650",
            "date": "2001-01-24 13:36:52",
            "id": "95051",
            "reply_to_id": "95050",
            "text": "Bréf Garðars var svar við fyrirspurn Halldórs Ásgrímssonar forseta Alþingis\nMér finnst andstæðingar ríkisstjórnar vera farnir að seilast ansi langt þegar þeir gagnrýna þessar bréfaskriftir. Þarna var verið að útkljá ákveðin atriði sem deilt er um.\nMatti"
        },
        {
            "user": "thew",
            "user_id": "6650",
            "date": "2001-01-24 13:46:11",
            "id": "95052",
            "reply_to_id": "95051",
            "text": "Eitthvað var ég sofandi þegar ég skrifaði að Halldór Ásgríms væri forseti Hæstaréttar :)\nÞetta var að sjálfsögðu Halldór Blöndal\nMatti"
        },
        {
            "user": "dropi",
            "user_id": "6444",
            "date": "2001-01-24 14:10:25",
            "id": "95053",
            "reply_to_id": "95052",
            "text": "mér finndist menn ættu að reyna að finna eitthvað bitastæðara að tala um."
        },
        {
            "user": "flanger",
            "user_id": "6323",
            "date": "2001-01-24 15:04:50",
            "id": "95054",
            "reply_to_id": "95052",
            "text": "Ekki ertu enn alveg vaknaður. Halldór Blöndal er forset þingsins, ekki hæstaréttar…:)"
        },
        {
            "user": "thew",
            "user_id": "6650",
            "date": "2001-01-24 16:25:30",
            "id": "95055",
            "reply_to_id": "95054",
            "text": "hehe, ég þarf að fara fyrr að sofa á kvöldin (nóttunni) :)\nMatti"
        },
        {
            "user": "barman",
            "user_id": "6745",
            "date": "2001-01-27 01:16:54",
            "id": "95056",
            "reply_to_id": "95051",
            "text": "forseti alþingis heitir Haldór Blöndal ,Haldór Ásgrímsson er utanríkisráðherra\nbara svo thew viti það ok!"
        },
        {
            "user": "duris",
            "user_id": "2658",
            "date": "2001-01-27 19:14:49",
            "id": "95057",
            "reply_to_id": "95056",
            "text": "Reyndar heitir forseti Alþingis\nHalldór Blöndal og utnaríkisráðherra heitir Halldór Ásgrímsson. Það er betra að skrifa nöfnin rétt:)"
        },
        {
            "user": "thew",
            "user_id": "6650",
            "date": "2001-01-30 00:09:09",
            "id": "95058",
            "reply_to_id": "95056",
            "text": "hmm. takk fyrir leiðréttinguna.  Reyndar var búið að leiðrétta þetta 3 dögum áður en sumir eru seinni til en aðrir!\nMatti"
        },
        {
            "user": "skitakall",
            "user_id": "800",
            "date": "2001-01-24 15:31:51",
            "id": "95059",
            "reply_to_id": "95050",
            "text": "stjórnarandstæðan segir að dómstólar geti ekki haft rangt fyrir sér. Stjórnarandstæðan ásamt Garðari Sverrissyni segir að dómurinn sé augljós og skýr(sem hann er ekki)\nEn um leið og dómstóllinn útskýrir málið almennilega, þá segir stjórnarandstæðan að það sé ekkert að marka það sem hann segir.\nÞar hafið þið það,dómstólar hafa aldrei rangt fyrir sér, bara þegar hafa rangt fyrir sér."
        },
        {
            "user": "andresm",
            "user_id": "6617",
            "date": "2001-01-24 17:40:13",
            "id": "95060",
            "reply_to_id": "95050",
            "text": "Það er vissulega mjög óvenjulegt að rétturinn tjái sig öðru vísi en í dómi og það á auðvitað að vera reglan. Í ljósi umræðunnar undanfarna daga finnst mér hins vegar alveg verjandi að forseti hæstaréttar geri nánari grein fyrir þeim atriðum dómsins, sem vafist hafa fyrir mönnum. Á bréfinu er greinilegt að hann gerir sér grein fyrir því að hér er um afbrigði að ræða, því það er mjög stuttort, skýrt og tekur einungis og nákvæmlega til þess, sem forseti þingsins spurði um. Það er líka ljóst að hann hefði ekki skrifað það nema að viðhöfðu samráði við meðdómara sína.\nÉg hef engan mann heyrt, hvorki nú né fyrr, efast um frammistöðu Garðars Gíslasonar sem dómara. Ég veit heldur ekki til þess að nokkur hafi orðið til þess að gagnrýna störf hans sem forseta hæstaréttar.  – Og á persónulegu nótunum, af því að hann er fyrrverandi nágranni minn, get ég staðfest að hann er einhver grandvarasti, kurteisasti og vandaðasti maður sem ég hef kynnst."
        },
        {
            "user": "kamalflos",
            "user_id": "4989",
            "date": "2001-01-24 19:46:44",
            "id": "95061",
            "reply_to_id": "95060",
            "text": "Málið er að Hæstiréttur á í fyrsta lagi ekki að vera að útskýra dóm sinn, þetta hefur aldrei verið gert áður.  í stóru máli '98 þá vildi Hæstiréttur ekki tjá sig um þetta!\nSvo á annaðborð er fáránlegt að forsetisnefnd alþingis skuli skrifa þetta bréf! og að form. Hæstaréttar skuli svara því!"
        },
        {
            "user": "Vargur",
            "user_id": "541",
            "date": "2001-01-26 15:44:35",
            "id": "95062",
            "reply_to_id": "95061",
            "text": "Mér finnst nú svona yfir höfuð að dómar hæstaréttar sem og annarra dómstóla eigi að vera skýrir og skilmerkilegir. Annars missa þeir eiginlega hlutverk sitt, sem er að leysa úr deilumálum.\nVargu"
        },
        {
            "user": null,
            "user_id": null,
            "date": "2001-01-28 14:04:04",
            "id": "95063",
            "reply_to_id": "95062",
            "text": "ég held að dómurinn hafi verið skýr og skilmerkilegur, en að stjórnarliðar hafi kosið að reyna að misskilja hann eitthvað og troða síðan inn sínum mönnum til þess að reyna að staðfesta “sína túlkun” á honum með bréfinu.\nSíðastliðna daga hef ég fylgst með þessu máli og frá byrjun fékk ég óbragð í munninn þegar ég sá framkvæmdarvaldið (davíðogco) fetta fingur út í dómstólinn undir þeim formerkjum að “styrkja hann” (hann hlýtur að hafa verið að tala um sjálfan sig í þriðju persónu)….\nNúna hefur þettað fyllt mælinn hjá mér…… ég hef endanlega tekið ákvörðun…. best að flytja af þessu skeri…\nÞetta land er greinilega of fáliðað til þess að alvöru lýðveldi geti þrifist hér…."
        },
        {
            "user": "L4m3r",
            "user_id": "6420",
            "date": "2001-01-24 20:33:06",
            "id": "95064",
            "reply_to_id": "95050",
            "text": "Já þetta er allt hið undarlegasta.Var virkilega þörf á einhverju vottorði frá hæstarétti eða forseta hans?Annað er hvort þetta sé opinber skoðun hæstarétts eða afstaða hans, eða bara forseta hæstaréttar.Ef svo er hvaða dómarar standa á bakvið þetta ?Mér þætti gaman að sjá einstaka dómara eða þá dómara sem hváðu dómin tjá sig um þetta mál."
        },
        {
            "user": null,
            "user_id": null,
            "date": "2001-01-24 20:48:19",
            "id": "95065",
            "reply_to_id": "95064",
            "text": "svo að ég svari þessu með frammistöðu garðars…ég hef það af manni sem vinnur í hæstarétt að garðar er ekki hátt metinn fyrir frammistöðu sína hingað til, góður og vænn maður, en höndlar bara ekki þessa stöðu"
        },
        {
            "user": "Bouclier",
            "user_id": "4296",
            "date": "2001-01-24 21:54:47",
            "id": "95066",
            "reply_to_id": "95050",
            "text": "það kom eitthvað fram um þetta bréf í fréttum í kvöld. og þar var sagt að það væri undarlegt að dómarar væru að tjá sig öðruvísi en í dómnum sem féll.\nen mér finnst í raun vera búið að stíga ákveðið skref. t.d er tekjutenging á fleiri sviðum. til dæmis hjá námsmönnum. mörgum finnst ekki sanngjarnt hvað sé þrengt að þeim. og ef þeir fara og láta reyna á rétt sinn.\nog þá er dómurinn í öryrkjamálinu hafður sem viðmið. eins og gerist og gengur. og það væri gaman að sjá hvað gerist ef það yrði látið reyna á þessi atriði í fleiri málum."
        },
        {
            "user": "Bouclier",
            "user_id": "4296",
            "date": "2001-01-25 01:08:59",
            "id": "95067",
            "reply_to_id": "95066",
            "text": "hmmm…ég veit það ekki, en mér finnst ákaflega undarlegt að dómarar séu að útskýra dóma sína eftirá.  Ég held að fá fordæmi séu fyrir slíku og alls ekki sama dag og löggjafarvaldið er að greiða atkvæði um lög er varða fyrruppkveðinn dóm.\nGetur þá löggjafarvaldið pantað framvegis útskýringar á dómum áður en lög eru sett? Til hvers eru dómsúrskurðir?  Ef að vafi leikur á úrskurði, þá hlýtur löggjafarvaldið að eiga að taka af skarið og túlka dóminn á ákveðin veg (eins og gert var í þessu máli).  Ef að aðilar eru ósáttir við þau lög og þá túlkun, hljóta þeir að fara aftur með málið fyrir dómstóla.  Þannig ætti gangurinn að vera og ég held að aðskipting löggjafarvalds og dómsvalds sé hugsuð þannig.\nEf að dómsorð eru sífellt mistúlkuð, eða margtúlkuð, þá hlýtur einnig eitthvað að vera að í Hæstarétti."
        },
        {
            "user": "Ize",
            "user_id": "6335",
            "date": "2001-01-25 06:47:13",
            "id": "95068",
            "reply_to_id": "95050",
            "text": "Þetta blessaða bréf er brandari ársins.Var ekki búið að dæma í málinu?Voru tekjuteingingar ekki brot á stjórnarskrá?Hvað hefur breyst síðan??Ekki stjórnarskráin.Hvaða DJJÖÖFFULSINSS RUGLÞJÓÐFÉLAG ER ÞETTA ORÐIÐ??ÉG ÞOLI EKKI ÞETTA BULL LENGUR.ÉG VIL FÁ ALVÖRU LÝÐRÆÐI,OG ÞAÐ STRAX."
        },
        {
            "user": "dordingull",
            "user_id": "2630",
            "date": "2001-01-25 12:44:43",
            "id": "95069",
            "reply_to_id": "95050",
            "text": "Ég skil ekki þetta rugl.  Forseti Alþingis skildi ekki dóminn, og vildi fá nánari skýringu á honum.  Hvað er að því að fá að vita þetta nánar? Þótt að þetta hafi ekki gertst áður, er það þá rangt?  Tímarnir breytast og fólkið með.\nÉg sé ekkert að því að spyrja spurninga og skrifa bréf.  Mér finnst þetta ákaflega tóm umræða.\nHann skrifaði bréfið í framhaldi að stjórnarandstæðan skrifaði honum beiðni um að taka málið af dagskrá.  Hann vildi örugglega athuga hvort það væri grunnur fyrir því að henda málinu af dagskrá og skirfaði því bréf og spurði um réttlæti þess, mér finnst ekkert eðlilegra.\nvalli"
        },
        {
            "user": "Bouclier",
            "user_id": "4296",
            "date": "2001-01-25 16:18:14",
            "id": "95070",
            "reply_to_id": "95069",
            "text": "Það er alveg greinilegt að þú skilur ekki málið, eða “ruglið”, eins og þú kýst að kalla það.\nMálið er háalvarlegt.  Lítum á viðbrögð nokkurra lagaprófessora við þessum bréfaskriftum:\n1. Sigurður Líndal telur bréfaskriftirnar óheppilegar, meginreglan ætti að vera sú að dómar skýrðu sig sjálfir og varhugavert er fyrir dómstóla að gefa skýringar á dómum eftirá.  Forseti Hæstaréttar er líklega búinn að sig vanhæfan í tengdum málum.\n2. Eiríkur Tómasson telur bréfaskriftin fordæmalaus og geta ógnað sjálfstæði réttarins.\n“Þingmenn stóðu frammi fyrir vanda þegar meta átti hvort fyrirliggjandi frumvarp stæðist stjórnarskrána en ég tel hins vegar að Hæstiréttur hefði ekki átt að svara því erindi. Til þess er engin heimild í lögum, hvorki réttarfarslögum eða stjórnskipunarlögum.”\n3. Páll Sigurðsson telur að með samskiptum forseta Alþingis og forseta Hæstaréttar hafi verið gengið fram af ystu nöf (og jafnvel hægt af færa rök fyrir því að farið hafi verið fram af brúninni) varðandi eðlilega og leyfilega stjórnunarhætti.\nMeira að segja sjá nokkrir frelsispennará frelsi.is sig tilneydda til að gagnrýna þessi samskipti, og þá er nú mikið sagt.\nÞannig að nokkuð ljóst er að þeir sem telja þessi samskipti vera í góðu lagi, skilja málið ekki til fulls, eða þeir neita að horfa á þær staðreyndir sem liggja fyrir og horfa fram hjá þeim."
        },
        {
            "user": "brynbrag",
            "user_id": "787",
            "date": "2001-01-25 17:10:01",
            "id": "95071",
            "reply_to_id": "95050",
            "text": "Þetta er ótrúlegt mál, afhverju fékkst ekki staðfesting á þessu í gær þ.e. hvaða hæstarréttadómarar gáfu Garðari opið umboð til að skrifa þetta bréf. Ætlaði hæstiréttur kannski ekki að greina frá því að 4 af 9 voru ósammála þessu bréfi. Eða kannski þegja þar til forsetinn væri búinn að skrifa undir lögin. Þetta er óþolandi, við búum í bananalýðveldi."
        },
        {
            "user": "Xavier",
            "user_id": "2009",
            "date": "2001-01-25 20:01:29",
            "id": "95072",
            "reply_to_id": "95050",
            "text": "Já þetta er vissulega mjög skrítið mál.\nÉg get hinsvegar skilið forseta Alþingis að skrifa bréf til Hæstaréttar til að reyna að fá nánari útskýringu á dómnum sem að allir virðist geta túlkað sér í hag (sama hverrju þeir eru með eða á móti).\nÞað er hinsvegar athyglisvert að 4 af 5 dómurum sem kváðu þennan dóm í þessu máli voru mótfallnir að þetta bréf yrði skrifað. Það var Garðar Gíslason og hinir 4 dómararnir sem að samþykktu þessar bréfaskriftar.\nÞað er hinsvegar líka athyglisvert að núna þegar rétturin tjáir sig um málið og reynir að varpa ljósi á vafaatriði sem að í dómnum kunni að felast þá verður stjórnarandstæðan brjáluð því að á vissan hátt hafa vopnin verið slegin úr höndum þeirra.\nXavie"
        },
        {
            "user": null,
            "user_id": null,
            "date": "2001-01-25 23:58:11",
            "id": "95073",
            "reply_to_id": "95072",
            "text": "sér fólk ekki hvað er að gerast. það var góð umfjöllun um þetta í fréttum á stöð 2 í kvöld. og þar kom fram að núna eru komnir 9 dómarar sem tóku ákvörðun um þetta bréf. og 4 voru á móti því að svara bréfinu.\nog var davíð ekki að hóta að breita lögum um hæstarétt. mér sýnist hann hafa gert það. og vera búin að tukta þá til svo þeir hlýði og dæmi eins og hann vill.\nþað er ekkert fjandans lýðræði í þessu landi. þessu landi er stjórnað af einræðisherra sem beitir samböndum og klíkuskap til að ná sínu fram."
        },
        {
            "user": "Bouclier",
            "user_id": "4296",
            "date": "2001-01-26 01:21:07",
            "id": "95074",
            "reply_to_id": "95072",
            "text": "Halldór Blöndal getur skrifað eins mikið af bréfum eins og hann vill, en það breytir ekki þeirri staðreynd að Hæstiréttur hefði ekki átt að svara því.  Fyrst 4 af 5 dómurum sem dæmdu málið voru því mótfallnir, þá hefði Garðar átt að taka mark á þeim.  Hann var s.s. þessi eini af 5 sem vildi svara Halldóri.\nÞetta bréf hefur rýrt traust manna á Hæstarétti, sem mátti ekki við því eftir ásakanir Davíðs um slys og pólitíska.\nÞað endar með því að framkvæmdavaldið (sem fulltrúi meirihluta löggjafarvaldsins) verður búið að beygja Hæstarétt undir sig, og við fáum enga dóma nema þá sem þóknast framkvæmdavaldinu.\nVið fengum reyndar sýningu í slíkri beygingu sl. vetur þegar Davíð sagði opinberlega að allt líf myndi leggjast af á þessu landi, ef gjafakvótakerfið yrði dæmt sem brot á stjórnarskrá (frændur okkar Færeyingar búa við annað kerfi, sem byggir á sóknardögum, og ekki eru þeir ennþá fluttir til Kanarí, en það er önnur saga).\nNú, ef framkvæmdavaldið er eitthvað í vafa, þá geta þeir framvegis vísað til fordæmis og fengið túlkun nokkurra (ekki allra)dómara Hæstaréttar á sínum eigin dómi….eftirá."
        },
        {
            "user": "duris",
            "user_id": "2658",
            "date": "2001-01-26 01:51:47",
            "id": "95075",
            "reply_to_id": "95074",
            "text": "Varðandi með þetta bréf þurtfi ekki Hæstiréttur að svara því. Og svo ef við hugsum um hvað bréfið segir er það ekki mikið\nduris"
        }
    ]
}
{
    "forum_title": "Smásögur",
    "user": "binni84",
    "user_id": "45106",
    "date": "2008-07-29 19:26:37",
    "title": "... ætli mér ?",
    "text": "… ætli mér muni vegna betur í dag en í gær ? Ef ég legg mig fram um auka 10 prósent í vinnunni , mun yfirmaðurinn hrósa mér fyrir það eða mun hann bara ganga framhjá mér eins og heldri menn ganga framhjá betlurum í stórborgum heimsins. Hvað ef ég greiði hárið á mér akkúrat í hina áttina ? Ef ég skelli kannski örlitlu geli í hárið og raka mig jafnvel … skyldi sæta stelpan í vinnunni loksins sýna mér hversu fallegt bros hún hefur .. eða myndi hún bara ganga framhjá mér og einbeita sér að regndropunum sem rigna upp í nefið á henni. Hvað ef … ?\n“Fjandinn … klukkan er orðin korter í ” , drep í sígarettunni , loka glugganum og hverf inn í geispandi , gluggaskafandi og síkvartandi mannfjöldann.",
    "url": "https://www.hugi.is/smasogur/greinar/604722/aetli-mer/",
    "url_id": "604722",
    "id": "6016379",
    "replies": [
        {
            "user": "Kyy",
            "user_id": "21308",
            "date": "2008-07-29 19:31:16",
            "id": "6021269",
            "reply_to_id": "6016379",
            "text": "ég ætlaði að senda þetta á örsögur, en var eitthvað utan við mig og smellti óvart á vitlausan takka."
        }
    ]
}
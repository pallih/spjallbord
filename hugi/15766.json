{
    "forum_title": "Deiglan",
    "user": "dart",
    "user_id": "3619",
    "date": "2001-02-02 20:33:26",
    "title": "nú er nóg komið",
    "text": "Ríkisútvarpið - Sjónvarp krefst 336.000 króna gjalds ef gamalt myndband úr safni sjónvarpsins verður sýnt á skemmtun í Tónlistarskóla Ísafjarðar. RÚV gefur engan afslátt, og því neyddust menn til að hætta við sýningu myndbandsins.\nUm er að ræða viðtalsþátt Bryndísar Schram frá árinu 1978, þar sem hún ræðir við hjónin Ragnar H. Ragnar, fyrrverandi skólastjóra tónlistarskólans og einn helsta frumkvöðul í öflugu tónlistarlífi bæjarins til fjölda ára, og konu hans, Sigríði J. Ragnar. Bryndís ræðir við þau hjónin á heimili þeirra, auk þess sem birtar eru myndir frá samæfingu í tónlistarskólanum.\nÍ frétt Bæjarins Besta kemur fram, að forsvarsmenn tónlistarskólans bjóða velunnurum skólans til fagnaðar á morgun, og verður þar margt til skemmtunar, meðal annars þrennir stuttir tónleikar í nýjum og glæsilegum tónleikasal skólans og margt fleira. Höfðu menn hugsað sér að sýna gestum og gangandi viðtalsþátt Bryndísar við þau hjónin jafnvel tvisvar til þrisvar sinnum, en þótti vissara að hafa samband við forsvarsmenn Ríkisútvarpsins til að tryggja að ekki væri gengið á hlut neins með sýningunni.\nÞar voru svörin skýr, en ekki endilega þau, sem menn bjuggust við að fá. Í frétt Bæjarins besta er þetta orðað svo:\nHjá Ríkissjónvarpinu, menningarstofnun allra landsmanna, voru svörin skýr. Hér er um opinbera sýningu að ræða og ekki kemur til greina að veita undanþágu eða afslátt frá taxtanum. Engu skiptir þótt hér sé um að ræða stórfjölskyldu ísfirsks tónlistarlífs, sem saman kemur til að fagna áföngum í uppbyggingu skólans, sem með sönnu má kallast tónlistarheimili Ísfirðinga, og minnast um leið þeirra sem veittu þessu heimili forstöðu um langan aldur, þeirra Sigríðar og Ragnars H. Ragnar. Ríkissjónvarpið er ekki til viðræðu um að taka tillit til þeirra aðstæðna sem hér um ræðir að neinu leyti. Ef vinir skólans fá að sjá myndbandið nokkrir í hóp verður gjaldið innheimt. Með þessari afstöðu kemur Báknið í veg fyrir sýningu þess í Tónlistarskóla Ísafjarðar á laugardaginn.\nHætt var við sýningu myndbandsins af skiljanlegum ástæðum, þar sem skólinn hefur enga fjárhagslega burði til að borga 336.000 þúsund fyrir eina sýningu á því, hvað þá þeim mun meira fyrir tvær eða þrjár sýningar.\nRíkisútvarp sjónvarp á að vera í ríkiseigu til að varðveita\nsögu liðinnar aldar svo Allir geta notið……..[NOT]\nnú er spurning man einthver slóðina á undirskriftarlistann\ntil að afnema skyldu afnotagjöld að þessu athlægi.\n=DART=\nxnei on RUV",
    "url": "https://www.hugi.is/deiglan/greinar/15766/nu-er-nog-komid/",
    "url_id": "15766",
    "id": "100488",
    "replies": [
        {
            "user": "mAlkAv",
            "user_id": "6073",
            "date": "2001-02-02 23:45:16",
            "id": "100489",
            "reply_to_id": "100488",
            "text": "Þetta er rökleysa hjá þér og bara fáránleg leið til að ná að skjóta á RÚV.  Ókei, hvað væri öðruvísi ef RÚV væri ekki til staðar í þessu máli? Heldurðu að verðið væri lægra? Ég efast stórlega um það.\nHvað er vandamálið í raun og veru þarna í þessu dæmi? Það að ekki hefur verið hugsað nógu langt þegar gerð var verðskráin, þetta er líklega svona hátt til þess þurfa ekki að láta hinn almenna borgara borga meira."
        },
        {
            "user": "dart",
            "user_id": "3619",
            "date": "2001-02-03 01:38:40",
            "id": "100490",
            "reply_to_id": "100489",
            "text": "segðu mér núna malkav\nerum við ekki búnir að borga fyrir þennan 23 ára gamla þátt\nmeð afnotagjöldunum.\nþegar lög(tónlist) eru orðin 20 ára gömul þá má\nhver sem er nota þau samkvæmt nýju höfundarréttarlögunum hví má ekki lítill tónlistarskóli sýna 15 manns viðtal við gamlan skólameistara án þess að borga 336.000,kr fyrir.\nþú segir léleg rök til hvers er ruv?\ner þetta ekki sameign okkar.\nvið getum svo sem verið alveg sammála um að ruv fer á hausinn ef þeir leyfa ísfirðingum að skoða þetta hálftíma viðtal.\n=DART=\nrökleysa er mitt motto"
        },
        {
            "user": "mAlkAv",
            "user_id": "6073",
            "date": "2001-02-03 07:30:50",
            "id": "100491",
            "reply_to_id": "100490",
            "text": "Ég ætla að byrja að efast stórlega um þetta sem þú segir um notkun á lögum, ég hef ekki kynnt mér höfundarrétt um lög en t.d. með bækur þá gildir réttur höfundar í 50 ár eftir dauða höfundarins.\nÉg er viss um að það eru einhverjar ástæður bak við gjaldtökuna, hvort að Bryndís Schram og einhverjir aðrir eigi rétt á að fá pening fyrir hverja sýningu, ég man einhvern tímann að Karl Ágúst Úlfsson sagði að það væri flókið mál að gefa út Spaugstofuþætti á myndbandi vegna þess að það þyrfti að ná samningum við fjölmarga aðila.\nÞannig að málið er augljóslega ekki að RÚV vilji ekki leyfa þessu fólki að sýna þetta myndband, málið er að RÚV hefur skyldur gagnvart öðrum og hefur kannski engar leiðir til að gefa neitt eftir í þessu máli, þeas RÚV hefur líklegan engann rétt til að taka minna gjald.  Þetta er stofnun og stofnanir fylgja föstum reglum og það er ekki auðvelt að breyta þeim.\nSegjum að þetta lið á Ísafirði hefði sýnt myndbandið án þess að spyrja um leyfi, heldurðu að RÚV hefði farið í mál? Nei, RÚV hefði bara látið þetta vera eins og svo mörg önnur brot sem eru framin á þeim.\nMig minnir að það sé í raun bannað að taka upp úr Sjónvarpi og Útvarpi en RÚV hefur aldrei nokkurn tíman mótmælt því að fólk geri það. Ef ég myndi hins vegar hringja í þá og spyrja þá hvort ég mætti ekki taka upp uppáhaldsþáttinn minn úr Sjónvarpinu þá myndu þeir náttúrulega segja nei og kannski vitna í einhverja verðskrá, það þýðir ekki að RÚV sé vond stofnun, það þýðir að þeir hafa sínar reglur og geta ekki gefið leyfi um að þær séu brotnar.\nEf einhver myndi selja inn á sýningar á efni sem RÚV á réttinn á, þá myndi RÚV kannski gera eitthvað.  RÚV lætur svona smá brot hins vegar alveg vera en þeir geta samt ekki sagt “jájá sýndu þetta” vegna þess að þeir mega það ekki."
        },
        {
            "user": "Xenia",
            "user_id": "5249",
            "date": "2001-02-02 23:50:42",
            "id": "100492",
            "reply_to_id": "100488",
            "text": "Þetta tiltekna atvik er auðvitað fáránlegt. Hvernig dettur þeim líka í hug að lítill tónlistarskóli hafi efni á að borga 336.000 kall.\nEn mín skoðun er sú, að við eigum að hætta með skylduáskriftina og setja þetta beint inn í skattana, ég veit að það er margir ósammála mér, en mér finnst það skárri leið og hún sparar innheimtukostnaðinn og menn komast ekkert undan því að borga.\nKveðja, Xenia"
        },
        {
            "user": "Lusifer",
            "user_id": "6825",
            "date": "2001-02-03 10:45:04",
            "id": "100493",
            "reply_to_id": "100488",
            "text": "slóðin er\nhttp://www.auglysingar.is/ruv/\nog niður með RÚV !!"
        },
        {
            "user": "Lusifer",
            "user_id": "6825",
            "date": "2001-02-03 12:02:54",
            "id": "100494",
            "reply_to_id": "100493",
            "text": "þetta er nú bara möppudýrabull, ef ísfirðingar láta þetta stoppa sig þá þekki ég þá ekki rétt, þeir verða bara að kalla þetta einkasamkvæmi og leyfa Finnboga RÚV ekki að fá aðgang og sýna helv. tape-ið."
        },
        {
            "user": "Gandalfur",
            "user_id": "1129",
            "date": "2001-02-03 12:58:46",
            "id": "100495",
            "reply_to_id": "100488",
            "text": "æji… þetta eru hálfvitar sem að vinna hjá RÚV og ég skil ekki hvers vegna maður þarf að borga fyrir að horfa á þennan helvítis sora sem er alltaf á RÚV alltaf hreint….ég meina “Mósaík” og “Maður er nefndur” þvílík steik…."
        },
        {
            "user": "Gandalfur",
            "user_id": "1129",
            "date": "2001-02-03 13:05:29",
            "id": "100496",
            "reply_to_id": "100495",
            "text": "Hvaða bull er þetta í þér Odditie. Það eru margir góðir þættir á RÚV og þótt það séu 2 þættir sem þér finnst leiðinlegir þá þýðir það ekki að það vinni bara hálfvitar þarna."
        },
        {
            "user": "mAlkAv",
            "user_id": "6073",
            "date": "2001-02-03 13:27:10",
            "id": "100497",
            "reply_to_id": "100495",
            "text": "Oddite, mig grunar að þú sért ekki endilega sá áhorfandi sem reynt er að höfða til með Mósaík og Maður er nefndur, líklega verið að reyna að höfða til eldra fólks sem annars er ekki mikið gert fyrir í dagskrárgerð.\nEn það er fyndið þegar maður hugsar til upphafs þessa þráðar að taka þessa tvo þætti sem dæmi. Ég sé alveg fyrir mér að fyrir 23 árum hafi einhver verið að kvarta yfir því hvað væri leiðinlegt að horfa á viðtal við einhvern ísfirskan náunga tala um hvernig hann byggði upp tónlistarlíf þar í bæ.  Alveg eins sér maður fyrir sér að eftir 20 ár þá verði fólk alveg ægilega spennt fyrir einhverjum gömlum þáttum af Maður er Nefndur (þó það sé almennt fyrirlitnasti þáttur á Íslandi nútímans) eða Mósaík.\nSvo ég haldi áfram að verja RÚV þá verð ég að nefna eitt sem RÚV gerir sem er ótrúlega mikils virði.  RÚV á stærsta tónlistarsafn á Íslandi, þeir redda sér öllu sem þeir geta og þú gætir í raun fundið flest alla tónlist sem komist hefur til Íslands.  Síðan á RÚV ótrúlegt safn af upptökum af íslensku tónlistarfólki, það er örugglega margt stórkostlegt til þarna (kom vel í ljós þegar að gamlar upptökur af Bubba voru gefnar út um jólin 1999 á safndisknum hans).  Við verðum að leyfa RÚV að halda þessu áfram, þetta er ótrúlega mikils virði.\nVerð að minnast á eitt í viðbót, dagskrá Sjónvarpsins hefur batnað svo mikið núna síðustu ár að ég get ekki sagt annað en þetta sé stöðin með bestu dagskránna, þeir reyna að höfða til sem flestra en samt höfða þeir mjög mikið til mín. Ég held að það hafi bara verið einn þáttur sem fékk Golden Globe verðlaun sem ekki var sýndur í Sjónvarpinu og það var Robert Downey jr fyrir hlutverk í Ally McBeal (augljóst að aðalástæðan fyrir því að hann fékk verðlaunin var önnur en framistaðan í þáttunum)."
        },
        {
            "user": "grizzly",
            "user_id": "2874",
            "date": "2001-02-03 19:23:24",
            "id": "100498",
            "reply_to_id": "100488",
            "text": "Höfundarréttur er höfundarréttur og þetta myndi flokkast undir opinbera sýningu þannig að þetta er e-ð sem allir þurfa að sætta sig við hvort sem þeim líkar betur eða verr."
        },
        {
            "user": "mAlkAv",
            "user_id": "6073",
            "date": "2001-02-05 11:51:10",
            "id": "100499",
            "reply_to_id": "100498",
            "text": "höfundaréttur hjá ríkisreknu fyrirtæki sem allir eru skildaðir til að borga í ??\nhvað er að."
        },
        {
            "user": "mAlkAv",
            "user_id": "6073",
            "date": "2001-02-05 13:51:17",
            "id": "100500",
            "reply_to_id": "100499",
            "text": "Gunnis, þér finnst sem sagt að þeir sem vinna hjá RÚV eigi að vera réttminni en þeir sem vinna annar staðar."
        },
        {
            "user": "mAlkAv",
            "user_id": "6073",
            "date": "2001-02-05 15:46:10",
            "id": "100501",
            "reply_to_id": "100500",
            "text": "mAlkAv . ég veit ekki alveg hvað þú meinar með réttminni. en mér finnst eitthvað virkilega bogið við þetta RÚV dæmi.\nog þeir gefa sig út fyrir að þetta sé eign þjóðarinnar, og þar að leiðandi á allt sem er í vörslu RÚV að vera aðgengilegt hverjum sem er, og það án gjalds."
        },
        {
            "user": "mAlkAv",
            "user_id": "6073",
            "date": "2001-02-05 16:06:43",
            "id": "100502",
            "reply_to_id": "100501",
            "text": "Ég á við að þú virðist vilja að þeir sem vinna að efni fyrir RÚV eigi að hafa minni rétt heldur en þeir sem vinna að efni fyrir aðrar sjónvarpsstöðvar.\nÞú virðist síðan ekki skilja hvað höfundarréttur er."
        },
        {
            "user": "mAlkAv",
            "user_id": "6073",
            "date": "2001-02-05 16:12:09",
            "id": "100503",
            "reply_to_id": "100502",
            "text": "mAlkAv . og þú virðist ekki skilja að það er verið að margskattleggja fólk með þessu kjaftæði í Rúv. Og ef einhver vinnur efni fyrir RÚV þá gerir hann sennilega samning við RÚV. og þeir borga honum fyrir vinnuna.\nætlaru kannski að segja að það sé höfundaréttur af einhverju viðtalið við einhvern mann út í bæ. eins og það er höfundaréttur af vinsælu pop lagi.\nég hef ekki heirt jafn fáránlegt.\nog ég meina, að heimta 360 þús fyrir eitthvað viðtal sem var gert fyrir fjölda ára. ég veit að þeir sem gefa út tónlist fá greitt ákveðið fyrir í hvert skipti sem lagið þeirra er spilað í útvarpi. en það er ekki 360 þús fyrir skiptið það er alveg á hreinu."
        },
        {
            "user": "mAlkAv",
            "user_id": "6073",
            "date": "2001-02-05 18:31:25",
            "id": "100504",
            "reply_to_id": "100503",
            "text": "Eins og ég segi þá skilur þú greinilega ekki höfundarrétt, RÚV hefur engann rétt til þess að láta efni aðra hafa efnið án þess að láta borga fyrir það, það er mjög líklegt að RÚV þurfi sjálft að borga eitthvað í hvert skipti sem þeir sýna þetta, það er ekki einhver illgirni heldur bara raunveruleikinn.\nEf RÚV myndi kaupa allan rétt á öllu efni sem er framleitt fyrir þá þá myndirðu þurfa að borga miklu meira.\nÉg játa að ég er ekki með þessar reglur á hreinu en ég get nefnt sem dæmi að RÚV borgar þýðendum aukalega fyrir hvert skipti sem efnið er sýnt, og það á örugglega við um flestalla sem vinna fyrir RÚV sem verktakar."
        },
        {
            "user": "mAlkAv",
            "user_id": "6073",
            "date": "2001-02-05 19:11:45",
            "id": "100505",
            "reply_to_id": "100504",
            "text": "mAlkAv . þú ættir nú að fá þessi mál á hreint áður en þú ferð að taka upp hanskann fyrir RÚV. ég get vel ýmindað mér að RÚV sé það stórt fyrirtæki að þeir ráði ekki verktaka og séu með sýna eigin þýðendur og sína dagskrármenn sem fá laun eins og venjulegt fólk.\nog það að rukka 360 þús fyrir eitthvað viðtal sem er tekið fyir mörgum árum er klikkun. og ég veit alveg hvað höfundaréttur er. og þú ert sí og æ að gefa í skyn að ég viti ekki hvað ég er að tala um. en málið er að þú veist það ekki heldur."
        },
        {
            "user": "mAlkAv",
            "user_id": "6073",
            "date": "2001-02-05 23:10:27",
            "id": "100506",
            "reply_to_id": "100505",
            "text": "ÉG veit það fyrir víst að þýðendur eru ráðnir sem verktakar hjá RÚV, þetta er staðreynd."
        },
        {
            "user": "dart",
            "user_id": "3619",
            "date": "2001-02-06 01:11:52",
            "id": "100507",
            "reply_to_id": "100506",
            "text": ""
        },
        {
            "user": "Gourry",
            "user_id": "758",
            "date": "2001-02-06 15:31:17",
            "id": "100508",
            "reply_to_id": "100506",
            "text": "En þótt að þýðendur séu verktakar þýðir það ekki að þeir eiga textann með fullu. Þar sem ég er amatör “listamaður” þá hef ég kynnt mér höfundaréttalög varðandi teikningar og þess háttar. Samkvæmt öllum lögum þá eru til tveir samningar. Annars vegar vægari samningur þar sem keyptur er réttur á að nota tiltekið verk, hinn er aftur á móti meiri og þá kaupir fyrirtækið verkið með öllu og höfundur missir allan rétt á verkinu. Ég efast um að þýðendur séu að nota fyrri samninginn."
        },
        {
            "user": "mAlkAv",
            "user_id": "6073",
            "date": "2001-02-06 17:55:28",
            "id": "100509",
            "reply_to_id": "100508",
            "text": "Ég veit fyrir víst að þeir sem þýða fyrir RÚV fá borgað í hvert sinn sem efnið er sýnt í Sjónvarpinu."
        },
        {
            "user": "demonz",
            "user_id": "3238",
            "date": "2001-02-08 19:09:13",
            "id": "100510",
            "reply_to_id": "100509",
            "text": "þetta er rétt hjá mAlkAv, en hei það taka allir upp úr sjónvarpinu samt og öllum er sama!"
        },
        {
            "user": "skitakall",
            "user_id": "800",
            "date": "2001-02-06 01:26:38",
            "id": "100511",
            "reply_to_id": "100488",
            "text": "Fyrst og fremst.\nBreyta RÚV í hlutafélag og einkavæða. - Engin skylduáskrift í skattana, þeir eru nógu háir.\nEn af hverju ætti RÚV að gefa einhverjum Ísfirðingum afslátt? Hvaða réttlæti væri í því (kanski að einhver flokkurinn breyti þessu með einhverri byggðarstefnu)\nEf þú ert Ísfirðingur og þetta er tónlist, þá skal gefa afslátt, en ekki ef þú býrð á höfuðborgasvæðinu, þá þarftu að borga meira….."
        }
    ]
}
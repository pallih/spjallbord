{
    "forum_title": "Ljóð",
    "user": "Cruxton",
    "user_id": "631",
    "date": "2002-05-10 15:00:28",
    "title": "Pólítík",
    "text": "Ég er fangi fastur í dvergríki ykkar\nþingmenn keyra greitt inn um gleðinnar dyr\nspæna upp jarðveginn lagðan af ömmu & afa\neftir liggur landið á blóðugum sárum\nsárum sem gróa löngu eftir þeirra daga\nsjávarspilið heldur áfram meðan hætt er að gefa\nspilast þótt allir ásarnir séu horfnir úr bunkanum\njakkafata fóstur taka ódýr erlend lán\ntil að lána þér fyrir glansandi Glitnisbíl\nsegja “komið til mín ef þið viljið meira”\nvið kinkum kolli og í humátti fylgjum eftir\nfeitir losa um beltið til að borða meira\næla upp bitum í leynilegan sjálfstæðis sjóð\ná landsfundi blikka foringjann með glotti\nhorfa sljóir á safnbaukinn gefum börnunum brauð\nsvo náðist einn óþekktar sjálfstæðis grís\nmeð svarta tungu vélaði græna moggamenn\nhent var úr sandkassanum er fattaðist djókið\nskyndilega vildi enginn koma út að leika\ní gær var sjónvarpaður óþekki grísinn feiti\nspriklaði og hrein hástöfum á alþjóð alla\nreyndi að fiska tár klórandi í allar áttir\nmeðan börnin í sandkassanum horfa reiðileg á\nsíðan vekur minnkandi koningarþátttaka furðu manna?",
    "url": "https://www.hugi.is/ljod/greinar/76545/politik/",
    "url_id": "76545",
    "id": "540853",
    "replies": [
        {
            "user": "Narfi",
            "user_id": "21087",
            "date": "2002-05-10 16:45:06",
            "id": "540854",
            "reply_to_id": "540853",
            "text": "Þegar allir ætla að skrifa greinar og vita sitt best tel ég að réttasta leiðin fyrir fólk sé að koma sinni skoðun á framfæri á því sviði sem þeir eru sterkastir. Ég tek þig sem fyrirmynd."
        },
        {
            "user": "Sithy",
            "user_id": "18816",
            "date": "2002-05-10 19:06:36",
            "id": "540855",
            "reply_to_id": "540853",
            "text": "áhrifamikid!!"
        },
        {
            "user": "Koppur",
            "user_id": "21225",
            "date": "2002-05-10 19:15:39",
            "id": "540856",
            "reply_to_id": "540853",
            "text": "Alls ekki svo slæmt! Alls ekki svo slæmt!"
        },
        {
            "user": "Exitmusic",
            "user_id": "10281",
            "date": "2002-05-11 17:05:12",
            "id": "540857",
            "reply_to_id": "540853",
            "text": "afhverju að blanda jafn frábærum hlut og ljóðalist og hæfileikum til að skrifa flott ljóð eins og höfundur ljóðsins og svo blanda því með jafn vondum hlut og pólitík?\n“anyway call me an idiot”"
        }
    ]
}
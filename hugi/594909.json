{
    "forum_title": "Kvikmyndagerð",
    "user": "Ikeaboy69",
    "user_id": "41366",
    "date": "2008-06-04 02:08:33",
    "title": "Viltu taka þátt í að gera heimildarmynd?",
    "text": "Sælt veri fólkið,\nVerkefnið Hundrað felst í samvinnu hundrað myndatökumanna sem festa tiltekinn atburð á mynd, í þessu tilfelli tónleika á Menningarnótt í Reykjavík, frá hundrað sjónarhornum. Öllum er velkomið að taka þátt í verkefninu, allt frá vistfólki á Grund til barna á Njálsborg. Ef þú átt MiniDV myndbandstökuvél en kemst ekki, skaltu lána barninu þínu eða pabba gamla hana og senda þau í staðinn.\nReynt verður að halda stutt námskeið í kvikmyndatöku fyrir atburðinn þar sem Herbert Sveinbjörnsson og Ísak Jónsson kvikmyndagerðarmenn ætla að ausa úr skálum visku sinnar eftir bestu getu. Þar verður farið yfir helstu atriði myndatöku en svo er það alfarið í ykkar höndum hvort þið farið eftir þeim leiðbeiningum.\nEftir tónleikanna verður spólunum safnað saman og klippt verður 55 til 60 mín. kvikmynd úr efninu. Myndin verður svo frumsýnd með pomp og pragt og verður þér ásamt þínum nánustu boðið. Svo er ætlunin að senda myndina á kvikmyndahátíðir um víða veröld, líka á heimildarmyndahátíðina Skjaldborg á Patreksfirði, sýna hana á menningarnótt árið 2009 og að lokum verður hún sett á netið með hvatningarorðum til fólks í öðrum löndum um að endurtaka leikinn í sínu landi og setja á síðuna okkar.\nNánari upplýsingar og skráning fer fram á\nwww.projecthundred.com",
    "url": "https://www.hugi.is/kvikmyndagerd/greinar/594909/viltu-taka-thatt-i-ad-gera-heimildarmynd/",
    "url_id": "594909",
    "id": "5895719",
    "replies": [
        {
            "user": "Einhverfa",
            "user_id": "64072",
            "date": "2008-06-04 02:58:52",
            "id": "5901031",
            "reply_to_id": "5895719",
            "text": "Ég væri alveg til ef ég væri í landinu á menningarnótt. Or will I :S? Hmm hvenær er menningarnótt?"
        },
        {
            "user": "Ikeaboy69",
            "user_id": "41366",
            "date": "2008-06-04 09:22:39",
            "id": "5901148",
            "reply_to_id": "5901031",
            "text": "Laugardaginn 23. ágúst n.k. annars eru allar upplýsingar að finna á www.projecthundred.com\nog ef þið hafið einhverjar spurningar getið þið sent póst á info@projecthundred.com"
        },
        {
            "user": "kvensnift",
            "user_id": "68618",
            "date": "2008-06-04 11:25:45",
            "id": "5901311",
            "reply_to_id": "5895719",
            "text": "ég á ekki cameru sorry, annars væri ég game"
        },
        {
            "user": "Delirium",
            "user_id": "19072",
            "date": "2008-06-04 12:21:35",
            "id": "5901398",
            "reply_to_id": "5895719",
            "text": "gæti vel verið að maður myndi senda inn eitthvað já. Svona þar sem að ég er yfirleitt með kameruna mína alveg fasta við hendina á mér, þá væri ekkert ósniðugt að taka bara þátt ^-^\nFlott pæling"
        },
        {
            "user": "egill3000",
            "user_id": "69943",
            "date": "2008-06-04 15:05:07",
            "id": "5901723",
            "reply_to_id": "5895719",
            "text": "eru fríar spólur?"
        },
        {
            "user": "egill3000",
            "user_id": "69943",
            "date": "2008-06-04 15:05:42",
            "id": "5901726",
            "reply_to_id": "5901723",
            "text": "ég meina á maður að koma með sýnar eigin?"
        },
        {
            "user": "Ikeaboy69",
            "user_id": "41366",
            "date": "2008-06-04 16:27:36",
            "id": "5901893",
            "reply_to_id": "5901726",
            "text": "Við útvegum spólur."
        },
        {
            "user": "Brighton",
            "user_id": "62883",
            "date": "2008-06-04 16:52:45",
            "id": "5901962",
            "reply_to_id": "5895719",
            "text": "Ótrúlega töff og góð hugmynd, væri vel til í þetta… ef ég ætti vél."
        },
        {
            "user": "Ikeaboy69",
            "user_id": "41366",
            "date": "2008-06-04 16:53:37",
            "id": "5901964",
            "reply_to_id": "5901962",
            "text": "Þú getur kannski fengið lánað einhversstaðar?"
        },
        {
            "user": "Brighton",
            "user_id": "62883",
            "date": "2008-06-04 16:59:41",
            "id": "5901984",
            "reply_to_id": "5901964",
            "text": "Veit ekki hvort ég þekki einhvern sem á upptökuvél, þarf það að vera þessi spes gerð eða?"
        },
        {
            "user": "braast",
            "user_id": "61606",
            "date": "2008-06-04 18:50:13",
            "id": "5902293",
            "reply_to_id": "5901984",
            "text": "held ekki"
        },
        {
            "user": "Ikeaboy69",
            "user_id": "41366",
            "date": "2008-06-04 20:28:32",
            "id": "5902603",
            "reply_to_id": "5901984",
            "text": "Til að auðvelda eftirvinnsluna, viljum við helst fá upptökuvélar sem taka upp á MiniDV spólur. En verkefnið stendur og fellur með hvort við fáum nógu marga til að taka þátt, þannig að við verðum ekkert rosalega strangir á því."
        },
        {
            "user": "Galdrakall",
            "user_id": "41959",
            "date": "2008-06-05 12:16:27",
            "id": "5903901",
            "reply_to_id": "5895719",
            "text": "ég gæti tekið þátt, en það kemur í ljós hvort ég fari eitthvað á menningarnótt, bý á akureyri\nBætt við 5. júní 2008 -  12:32\nkannski ekkert búið að ákveða þetta en skiptir máli hvort hún sé tekin í 4:3 eða 16:9 ?"
        },
        {
            "user": "Ikeaboy69",
            "user_id": "41366",
            "date": "2008-06-05 14:33:37",
            "id": "5904164",
            "reply_to_id": "5903901",
            "text": "Sæll Galdrakarl, endilega drífðu þig suður og vertu með.\nVið ætlum að sjá til, fer svolítið eftir hvort allar vélarnar geti tekið 16:9."
        },
        {
            "user": "Galdrakall",
            "user_id": "41959",
            "date": "2008-06-05 16:02:33",
            "id": "5904357",
            "reply_to_id": "5904164",
            "text": "oki, mín getur það allavega og það er mikið flottara en 4:3\nBætt við 5. júní 2008 -  16:18\nsíðan ef það eru bara örfáir sem geta það ekki þá er náttúrulega hægt að kroppa það bara í post. En ég á bara með litla standard def sony cameru (samt miniDV), er það í lagi? tekur reyndar alveg skarpa mynd í góðri birtu…"
        },
        {
            "user": "Ikeaboy69",
            "user_id": "41366",
            "date": "2008-06-06 11:18:51",
            "id": "5906149",
            "reply_to_id": "5904357",
            "text": "Já, flott. Við ætlum að hafa í huga að flestar þessar vélar eru ekkert sérlega ljósnæmar þannig að stefnan er að taka upp fyrir myrkur. Veit reyndar ekki alveg hvenær það er, en það á væntanlega eftir að skýrast. Ekkert ákveðið enn samt."
        },
        {
            "user": "Gunnarbg",
            "user_id": "25844",
            "date": "2008-06-08 20:36:24",
            "id": "5911171",
            "reply_to_id": "5895719",
            "text": "hvað eru margir búnir að skrá sig ?"
        },
        {
            "user": "Ikeaboy69",
            "user_id": "41366",
            "date": "2008-06-08 21:11:11",
            "id": "5911281",
            "reply_to_id": "5911171",
            "text": "Er ekki alveg með það á hreinu, sé ekki um að halda utan um það. En það vantar fullt að fólki ennþá."
        },
        {
            "user": null,
            "user_id": null,
            "date": "2008-06-14 19:10:03",
            "id": "5924555",
            "reply_to_id": "5895719",
            "text": "ég myndi koma ef ég gæti, en bara því miðu"
        },
        {
            "user": null,
            "user_id": null,
            "date": "2008-06-22 10:58:19",
            "id": "5941182",
            "reply_to_id": "5895719",
            "text": "það væri meira en ánægulegt að vera með !\ngæti meira að segja vel verið að ég gæti fengið vini mína úti Þetta ..\nen ég er með nokkrar spurningar\ngetur maður fengið eitthvern VIP passa til þess að fara til dæmis baksviðs eða uppá svið ?\nþarf maður að vera með myndavélina í hendini eða má maður nota þrífót eða einhverskonar aukahluti ?\nhvernig skráir maður sig í þetta ?\nog hvenar verður þessi námskeið ?"
        },
        {
            "user": "BenQ",
            "user_id": "63041",
            "date": "2008-07-19 22:21:14",
            "id": "6001214",
            "reply_to_id": "5895719",
            "text": "jæjja hvernig er staðan á þessu projecti ?"
        },
        {
            "user": "Ikeaboy69",
            "user_id": "41366",
            "date": "2008-07-21 11:10:17",
            "id": "6004164",
            "reply_to_id": "6001214",
            "text": "Allt i fullu svingi!"
        },
        {
            "user": "BenQ",
            "user_id": "63041",
            "date": "2008-07-21 15:15:26",
            "id": "6004540",
            "reply_to_id": "6004164",
            "text": "flott er ;) vera svo duglegir að láta fólk vita hvernig gengur og hvenar þetta allt byrjar og svona"
        }
    ]
}
{
    "forum_title": "Hundar",
    "user": "radical",
    "user_id": "5666",
    "date": "2008-04-02 15:44:29",
    "title": "Að fá sér hund?",
    "text": "Hæ\nÉg hef verið að hugsa um að fá mér hund. Finnst það mjög undarleg hugmynd hjá mér þar sem ég hef verið kattamanneskja eiginlega allt mitt líf og verið yfirleitt hræddur við hunda. Hefur fundist erfitt að treysta þeim af einhverjum ástæðum. Lenti í smá hundaáfalli þegar ég var polli og það hefur líklega litað afstöðu mína til hunda alla tíð síðan.\nEn hvað um það, maður þroskast víst einhvað með tímanum og kemst yfir áföllin.\nÉg hef samt mýmargar spurningar varðandi þetta og vona að þið, hundaáhugafólkið getið gefið mér smá mynd af ábyrgðinni og öllu því sem felst í því að eiga hund.\nFyrsta spurningin er kannski varðandi tegund. Langar í hund sem er skapgóður og tryggur - einnig að hann þurfi hóflega hreyfingu á hverjum degi.\nEinnig væri ég til í að fá ábendingar varðandi þjálfunar aðferðir og allt það.\nVæri líka fínt að hafa smá hugmynd um hvað kostar að eiga hund. Eru ekki einhver gjöld og svona? Einnig með mataræði, eftirlit hjá lækni, sprautur, umhirða og allt það.\nMig langar ekki í svona lítinn hund, og heldur ekki hund sem er janfstór og hestur. Er að spá i Labrador eða Golden Retriever eða álíka að stærð.\nHlakkar til að heyra frá ykkur.\nKveðja\nRadical",
    "url": "https://www.hugi.is/hundar/korkar/583087/ad-fa-ser-hund/",
    "url_id": "583087",
    "id": "5750734",
    "replies": [
        {
            "user": "sadida",
            "user_id": "32413",
            "date": "2008-04-02 16:13:18",
            "id": "5750810",
            "reply_to_id": "5750734",
            "text": "Labrador er einmitt voða fínn fyrir það sem þú lýsir. Þeir eru skapgóðir og tryggir og þurfa helst hreyfingu á hverjum degi.\nÉg veit nú ekki með kostnaðinn fyrir svona stóra hunda þar sem ég á einn í minni kantinum (8kílo) en kostnaðurinn liggur nú í fjölmörgu, það sem mig dettur í hug bara núna er fóðrið, sápa, ólin, kannski föt?, snyrting, burstar, sprautur, eftirlit hjá dýralækni, ársgjaldið o.fl.\nÉg get nú ekki sagt þér eitthvað eitt verð fyrir þetta allt en þú ert örugglega kominn með smá hugmynd um kostnað.\nSvona kannski með fóðrið að þú megir reikna með 20þús kr á ári ef þú kaupir bara þurrfóður handa honum. Síðan er líka hægt að kaupa tryggingu fyrir hundinn.\nÍ sambandi við þjálfunaraðferðir að þá er allt hægt, prufaðu bara að googla upp einhverja íslenska hundasíðu og þú getur eflaust fundið heilan helling af fróðleik þar.\nHundar í minni kantinum eru samt ekkert verri, þegar ég keypti minn hund fyrir að verða 4 árum síðan þá mátti ég einmitt ekki fá labrador sem mig langaði einna helst í og fékk í staðinn Cavalier King Charles Spaniel og núna hef ég ekkert nema gott að segja um þessa tegund og einnig er ég doltið sáttur með að hafa ekki fengið mér alltof stóran hund. Það er einmitt með cavalierinn að þeir geta verið rosalega sáttir með littla sem enga hreyfingu eða langa göngutúra á hverjum degi sem hentar mér vel :D. Labradorar eru samt alger krútt, sérstaklega á hvolpa aldrinum og ég mæli eindregið með því að þú fáir þér hund ef þú hefur tímann og þolinmæðina í þetta, það borgar sig til baka hundraðfalt. :)\nSíðan mæli ég eindregið með einu tricki ef þú færð þér nú hund og það er að hengja bjöllur við útidyrahurðina hjá þér og kenna hundinum strax og þú færð hann að hann eigi að láta heyrast í bjöllunum ef hann þurfi út, það er alger snilld. Mér fannst líka minn hundur læra frekar fljótt að láta vita af sér þegar hann þurfti út.\nEf þú ert með fleiri spurningar þá skaltu endilega spyrja.\nGangi þér vel :)"
        },
        {
            "user": "radical",
            "user_id": "5666",
            "date": "2008-04-03 13:01:56",
            "id": "5752736",
            "reply_to_id": "5750810",
            "text": "Takk fyrir svarið. Ég er allavega kominn með smá hugmynd af umfanginu. En annað, ég var að reyna að finna út hvar maður getur fengið hund og það var dálítið torf að skilja þessar síður.\nLabrador/retriever blanda virðist vera nokkuð algeng eftir því sem ég sá og mér líst bara nokkuð vel á það. Spurningin er bara hvar maður getur fenigð þannig hvold - og einnig hvort þetta séu himinháar upphæðir sem maður þarf að greiða fyrir þá. Ef þú getur bent mér í rétta átt þá væri ég þakklátur.\nKveðja\nRadical\nBætt við 3. apríl 2008 -  13:05\nÞetta átti að vera “hvolp”, ekki hvold, hvað sem það nú er :P"
        },
        {
            "user": "sadida",
            "user_id": "32413",
            "date": "2008-04-03 17:10:12",
            "id": "5753403",
            "reply_to_id": "5752736",
            "text": "Minn hundur kostaði nú 150þús kr á sínum tíma og ég býst við því að þú sért að líta á ca svona háar upphæðir. Ef þetta er í dýrari kantinum geturu auðvitað alltaf fengið þér blandaðan en þeir eru auðvitað ekkert verri.\nTil þess að nálgast hvolp skaltu kíkja á\nhttp://www.hrfi.is/Default.asp?Page=276\n. Þarna getur þú komið þér í samband við þann sem sér um deild retreiver allaveganna og hann mun geta hjálpað þér. Annars er líka hellingur af tenglum að smáauglýsinga síðum fyrir hunda inná hunda áhugamálinu hérna á huga.\nGangi þér vel :)"
        },
        {
            "user": "PrettyOdd",
            "user_id": "35997",
            "date": "2008-04-07 14:36:17",
            "id": "5760803",
            "reply_to_id": "5750810",
            "text": "20þús á ári í fóður? Það er nú alltof lág upphæð fyrir meðalstórann hund!"
        },
        {
            "user": "radatad",
            "user_id": "68487",
            "date": "2008-04-04 19:36:42",
            "id": "5756049",
            "reply_to_id": "5750734",
            "text": "mér hefur langað í cavalier í langan tíma ,, ekki of lítill og ekki of stór ,, held það sé yndisleg tegund má sjá nánar um hana hér:; www.cavalier.is ;\nhttp://www.hvuttar.net/?h=3432&g=117\n; hvolpur kostar um 150-170þúsundi"
        },
        {
            "user": "PrettyOdd",
            "user_id": "35997",
            "date": "2008-04-07 14:32:10",
            "id": "5760791",
            "reply_to_id": "5750734",
            "text": "Ég er með tvo labradora heima og get bara sagt góða hluti um þá tegund. Þeir eru reyndar alveg um 30kg þegar þeir eru fullvaxta og eru óttalegir kubbar, en það er lítið mál að hugsa um þá og þjálfun er frekar auðveld.\nHreinræktaðir labrador hvolpar eru á 180-250 þús, en verðið fer svolítið eftir lit hundsins, en brúnu hvolparnir eru dýrastir því þeir eru sjaldgæfastir. Fóðurkostnaður er ca 10.000 á mánuðu ef þú ert að Royal Canin fóður sem er eitt af því besta sem hægt er að fá.\nÞjálfunin er svo misjöfn og kostar mismikið eftir hundaskólum og hvernig þú ætlar að þjálfa hundinn, en það eru margskonar hvolpanámskeið í boði sem gott er að fara á fyrsta árið, eftir það er svo hægt að velja framhald. Labradorar eru t.d góðir í veiði og svoleiðis ef áhugasviðið er slíkt hjá eigandanum.\nAðallmálið er samt að hugsa vel um dýrið, passa að það sé alltaf til matur, það fái hreyfingu á hverjum degi (ca. klukkutíma á dag!), eigi dót og annað til að naga (sérstaklega þegar þau eru að taka tennur, það er ekkert eins pirrandi og að finna uppáhaldsskóinn sundurnagaðann í hundabúrinu) og fái alennt ást og umhyggju."
        },
        {
            "user": "Crymoh",
            "user_id": "72173",
            "date": "2008-04-08 08:27:09",
            "id": "5762792",
            "reply_to_id": "5750734",
            "text": "Fáðu þér fullvaxta hund.. ímyndaðu þér hvað þú heldur að það sé erfitt að eiga hvolp og margfaldaðu það svo með 10 og þá færðu rétta útkomu. Það er MJÖG erfitt, sérstaklega í fyrsta skiptið."
        },
        {
            "user": "BiggiTwinturbo",
            "user_id": "70187",
            "date": "2008-04-26 14:01:10",
            "id": "5803774",
            "reply_to_id": "5762792",
            "text": "þetta er ekkert mál og ég fékk mér irhis stter þegar eg fékk mer hund og síðann fékk ég mer íslenskann fjárhund alveg 100% hreinann íslenskan og þeir kosta pínu monny og það eru ekki til margir 100% hreinir hér á íslandi"
        },
        {
            "user": "BiggiTwinturbo",
            "user_id": "70187",
            "date": "2008-04-26 14:02:49",
            "id": "5803780",
            "reply_to_id": "5803774",
            "text": "og það er best að fá sér alveg nýjann (kvolp) því hann á ettir að venjast þér og þú honum og ef þú átt eftir að eiga hann þángað til hann fellur frá þá verði þið bestu vini"
        }
    ]
}
{
    "forum_title": "Ljóð",
    "user": "LulliB",
    "user_id": "5781",
    "date": "2002-08-15 12:50:39",
    "title": "Brottfara ljóð",
    "text": "Sællegi Sæfarinn andar djúpt\ner skiptið um hafið siglir\nsúrefnið góða og loftið svo ljúft\nDansar skipið Gyllir\nHugur Sæfara hefst á loft\ner heimahagan hann sér\nHeimilið sem hann sér svo oft\nen saknar þegar hann fer\n———-\nLítið ljóð þegar ég samdi er ég var að fara út á sjó í sumar :)",
    "url": "https://www.hugi.is/ljod/greinar/88193/brottfara-ljod/",
    "url_id": "88193",
    "id": "630680",
    "replies": [
        {
            "user": "pardus",
            "user_id": "6631",
            "date": "2002-08-16 00:47:31",
            "id": "630682",
            "reply_to_id": "630680",
            "text": "átti að vera skipið :) ég hélt að stuðlar væru það sem væri með tvo sama stafina í einu erindi og einn sama staf í öðru"
        },
        {
            "user": "pardus",
            "user_id": "6631",
            "date": "2002-08-16 01:21:23",
            "id": "630683",
            "reply_to_id": "630682",
            "text": "Ahhhhhh… tónninn er áþreifanlegur í þessu ljóði! ;) Að sakna heimkynnana, þarfnast fjallana, ferska loftsins og alls þess sem einungis er á Íslandi ;) Minnir mig örlítið á Njálu, þegar Gunnar á Hlíðarenda segir: “Fögur er hlíðin…”\nSnilldarsnilldarljóð!!! Kennir okkur það sem ótrúlega miklu máli skiptir - að kunna að meta heimahagann!!! Ísland er kannski ekkert svo spennandi svona dag frá degi - en þegar þú ferð eitthvað annað, þá finnurðu það hvað þú saknar þess! (ég var alveg að farast úti á Costa del Sol í sumar hvað þetta varðaði - mig vantaði allt það ÍSLENSKA!!!)\nMEIRA svona!!!!! ;)\nkv. pardus\np.s.!!!! Fuck stuðlar og höfuðstafir!!! Innihaldið og boðskapurinn skiptir langmestu ;þ"
        },
        {
            "user": "callas",
            "user_id": "21019",
            "date": "2002-08-16 01:27:42",
            "id": "630684",
            "reply_to_id": "630683",
            "text": "sammála!"
        },
        {
            "user": null,
            "user_id": null,
            "date": "2002-08-16 16:48:16",
            "id": "630685",
            "reply_to_id": "630683",
            "text": "takk fyrir pardus :) ég er alveg hjartanlega sammála þér."
        },
        {
            "user": "tmar",
            "user_id": "14050",
            "date": "2002-08-19 08:56:11",
            "id": "630690",
            "reply_to_id": "630680",
            "text": "Ljóðstafir og kenningar eru ein elstu stílbrögð íslenskrar ljóðlistar. Rímið, sem svo mörg hugaskáld eru svo hrifin af, kemur ekki inn í tungumálið fyrr en löngu eftir landnám, en ljóðstafir fluttust hingað með fyrstu landnámsmönnunum. Eigum við að gefa skít í slíkt? Eigum við þá ekki líka bara að brenna restina af bókmenntaarfi þjóðarinnar, öll handritin og þjóðsögurnar?\n'A meðan til er fólk sem hugsar svona um arf íslenskrar ljóðagerðar, verður aldrei til neitt nýtt, því til að breyta ríkjandi formi/formum, þarf að þekkja fortíðina og þær reglur sem henni fylgja. Haldið þið virkilega að Hannes Sigfússon, Jón úr Vör og Steinn Steinarr hafi ekki kunnað ljóðstafi þegar þeir voru að yrkja fyrstu formbyltingarljóðin? Tíminn og Vatnið, þar má finna stuðla, Dymbilvaka stuðluð, það væri helst í Þorpinu sem væri erfitt að finna ljóðstafi, en í seinni ljóðum Jóns kemur berlega í ljós að hann hafði mjög góð tök á notkun þeirra.\n'Eg held, að í stað þess að vera með einhverja stæla þegar einstaklingur á borð við Solufegri er að leiðbeina ykkur, ættuð þið að hlusta. Því augljóst er ð þar er á ferð manneskja sem veit sitthvað um ljóð, sem er nú meira en segja má um mörg hver skáldin hér, sem halda að það sé nóg að yrkja ljóð til að vera skáld, en lesa aldrei nein ljóð, nema í mesta lagi eftir eitt skáld. Þið ættuð frekar að hlusta því það er augljóst að Solufegri hefur mun meiri reynslu af því að yrkja en þið, og kann þess vegna flest stílbrögðin. Aldrei að vita nema þið mynduð læra eitthvað, eða er kannski bannað að læra eitthvað annars staðar en í skólum???"
        }
    ]
}
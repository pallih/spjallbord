{
    "forum_title": "Músík almennt",
    "user": "Bryn",
    "user_id": "5957",
    "date": "2002-02-21 11:10:04",
    "title": "SOFANDI - Tilgerðarlaus rólegheit!",
    "text": "Hef verið að hlusta á aðra útgáfu hljómsveitarinnar Sofandi, plötuna “Ugly demos”, upp á síðkastið.  Þetta er stórfín plata.  Sofandi ná að vera eitt af þessum fáu íslensku böndum sem ná að skapa sér sinn eigin sérstíl.  Þetta sambland þeirra af angurværu síðrokki og nánast öfgakenndu letipoppi, er að svínvirka.  Nógu kæruleysislega sérstætt til að blífa.  Ég gæti hent fram böndum sem sveitin minnir mig á, en bandið slítur sig merkilega vel frá þeim.  Rólegheitin eru ekki litlaus og indie-rembingurinn í lágmarki (sem ekki er hægt að segja um allar íslenskar öndergrándsveitir).  “Trillukarlar” er eina lagið af hinni átta laga plötu sem hefði mátt missa sín.  Kaflaskiptin í “Another You” eru einstaklega vel heppnuð og glæsileg - rólegheitin þar aðeins brotin upp.  Svo er “Dont get over excited” einstaklega gott lag - fínt slútt á plötunni.  Miðað við það slaka efni sem ég heyrði af fyrstu plötu sveitarinnar, Anguma, að þá hafa þeir/þau virkilega tekið sig á - á þessum stutta tíma milli útgáfa.  Sofandi er alvöru íslenskt djúp-LoFi.  Kíp it öp!",
    "url": "https://www.hugi.is/musik/greinar/65583/sofandi-tilgerdarlaus-rolegheit/",
    "url_id": "65583",
    "id": "448557",
    "replies": [
        {
            "user": "plone",
            "user_id": "12759",
            "date": "2002-02-27 18:47:41",
            "id": "448558",
            "reply_to_id": "448557",
            "text": "Sofandi er snilldarband. Hins vegar verð ég að vera ósámmála þér um tvennt: Trillukarlar er fínt lag og ég skil ekki hvað sumir eru að böggast út í það (samt ekkert besta lagið á plötunni) og svo er ‘Anguma’ alls ekkert slök….þeir vissu bara ekki alveg hvað þeir voru að gera. Það er svoldið skemmtilegur lo-fi sjarmi yfir því og þó að ‘Ugly Demos’ sé margfalt betri þá er ‘Anguma’ mjög mikilvæg uppá þróun bandsins. Annars erum við nú sammála um mikilvægustu staðreyndina…."
        }
    ]
}
{
    "forum_title": "Hestar",
    "user": "bodvarg",
    "user_id": "70678",
    "date": "2010-11-25 12:21:37",
    "title": "Uppskeruhátíð Fáks 2010",
    "text": "Uppskeruhátíð Fáks verður haldin nk. laugardagskvöld og opnar félagsheimilið kl. 19:30. Sigurbjörn Bárðarson er veislustjóri og að venju svignar veisluborðið undan kræsingum.\nTil að skemmta okkur kemur hinn síungi Ómar Ragnarsson og svo munu dívurnar í Gospelkórnum koma öllum í stuð með söng sínum. Afreksfólk Fáks verður heiðrað og dúndrandi diskó á eftir. Húsið opnar kl. 23:00 fyrir þá sem vilja koma á ballið með okkur (frítt inn, snyrtilegur klæðnaður).\nAð venju er borðhaldið boðsball og eru þeir, sem hafa einhverja hluta vegna ekki fengið boðsmiða, beðnir að hafa samband við okkur í síma 898-8445 eða 696-8445 og láta okkur vita því að sjálfssögðu eru allir velkomnir sem hafa lagt hönd á plóg við félagsstarfið í Fáki á meðan húsrúm leyfir.\nEinnig viljum við minna alla þá sem fengu boðsmiða á að tilkynna okkur í emaili eða með því að hringja í 696-8445 hvort þeir ætla að mæta eður ei. Þeir sem eru búnir að láta okkur vita þökkum við fyrir og hlökkum til að eiga góða kvöldstund með ykkur á laugardagskvöldið.\nhttp://hestafrettir.is/Frettir/9506/",
    "url": "https://www.hugi.is/hestar/pistlar/715651/uppskeruhatid-faks-2010/",
    "url_id": "715651",
    "id": "7276353",
    "replies": []
}
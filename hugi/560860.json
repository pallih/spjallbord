{
    "forum_title": "Ljóð",
    "user": "1Lubbi",
    "user_id": "23891",
    "date": "2007-12-10 17:51:29",
    "title": "Subject: kæri guð",
    "text": "From: lubbi klettaskáld\nDate: Tue, November 20, 2007 3:10 am\nTo: god@heaven.org\nPriority: High\nkæri guð,\nég vona að ég trufli þig ekki\nvil alls ekki tefja þig\nvið matarborðið\neða við bænalestur.\nhef bara verið að\nspá\nog\nspekúlera\num\nhitt og\nþetta.\neins og til dæmis\naf hverju þú hjálpar ekki\nfólkinu\nþarna í\nstríðinu\ner það vegna þess að\nþað trúir á annan guð en þig?\neða af því að það\nhjálpar sér ekki\nsjálft?\nog af hverju deyja svona\nmörg börn\ní heiminum?\n1 barn á mínútu\ner það ekki?\neru foreldrar þess ekki nógu\ntrúuð?\neða er það bara til að jafna\ntöluna?\nog segðu mér alveg satt,\nhjálparðu í alvöru\nfólkinu í raunveruleika\n-sjónvarpinu\nþegar það biður þig um það?\nog blessarðu í alvöru\nameríku?\nhvað með önnur lönd þá?\nég veit ekki með þig\nen mér finnst ósanngjarnt\nef þú blessar bara eitt land\nen ekki hin…\nog hvað er málið með son þinn\njesús?\ner hann eitthvað á leiðinni\naftur á jörðina?\nþað hefur nefnilega verið\nbeðið eftir endurkomunni\nsíðan hann dó.\nog já, gleymdi því næstum,\nhvað hefurðu svona á móti samkynhneigðum?\nelska þau eitthvað\nöðruvísi?\ner fólk kannski bara að\nmistúlka\norð þín\nsem þú skrifaðir í biblíuna,\neða var það ekki\nannars þú sem skrifaðir hana?\nbestu kveðjur,\nþinn lubbi\n—– The following addresses had permanent fatal errors —–\n[god@heaven.org]\n(reason: 550 5.1.1 [god@heaven.org]… User unknown)",
    "url": "https://www.hugi.is/ljod/greinar/560860/subject-kaeri-gud/",
    "url_id": "560860",
    "id": "5465969",
    "replies": [
        {
            "user": null,
            "user_id": null,
            "date": "2007-12-11 02:48:32",
            "id": "5468507",
            "reply_to_id": "5465969",
            "text": "Góð pæling!"
        },
        {
            "user": "mycircle",
            "user_id": "56056",
            "date": "2007-12-13 00:20:21",
            "id": "5474294",
            "reply_to_id": "5465969",
            "text": "Fatta ekki alveg uppsetninguna :/, en fannst þetta samt ágætt ;P"
        },
        {
            "user": "1Lubbi",
            "user_id": "23891",
            "date": "2007-12-13 01:40:52",
            "id": "5474577",
            "reply_to_id": "5474294",
            "text": "þetta er sett upp eins og email…"
        },
        {
            "user": "mycircle",
            "user_id": "56056",
            "date": "2007-12-13 01:43:28",
            "id": "5474582",
            "reply_to_id": "5474577",
            "text": "nú, ja…ég hef samt ekki lagt í vana minn að nota svona mikið enter í mínum e-mailum svo þetta virkar enn framandi fyrir mér ;)"
        }
    ]
}
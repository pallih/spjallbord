{
    "forum_title": "Heilsa",
    "user": "idf",
    "user_id": "20187",
    "date": "2004-06-03 22:23:15",
    "title": "Áhrif matar á andlega og líkamlega heilsu",
    "text": "Rosalega er ég orðinn leiður á markaðsmaskínunni í kringum Cheerios ! Ekki nóg með þessar ógeðslegu auglýsingar með “seríos slefandi” presti og öðru þekktu fólki, þá eru þeir af heilaþvo fólk með því að þetta sé e.h. hollustuvara ! Látum vera ef krakkarnir borða þetta á morgnana en þetta virðist vera orðið miklu meira en morgunmatur hjá þeim.\nGallin við þetta er að þetta eru nær hrein kolvetni sem verða að fitu ef þeim er ekki brennt, sama gildir um pizzuna em virðist vera orðinn mjög stór þáttur í fæðu Íslendinga. Ekki furða þótt þjóðin blási út, og maður heyrir æ sjaldnar klisjuna um Kanann með feita hamborgararassin, því hann er kominn til Íslands !\nAnnars ætlaði ég að tala um hvernig er hægt að hafa áhrif á líðan með vali á mat og líka hvernig sá matur getur líka hjálpað við að halda sér í formi. Þar á ég aðallega við allskonar fisk og grænmeti. Við Íslendigar höldum oft að við séum svo framarlega í öllu en, en það á aðallega við nýjustu tækni, á flestum öðrum sviðum erum við á eftir. Mataræðið er dæmigert fyrir þetta, þegar hugsandi fólk í BNA fór að hætta í ruslfæðinu þá fórum við Íslendinar í það af krafti. Meðfram þessu fór fólk í vestrænum löndum að borða meiri fisk og grænmeti, þá hefur fiskneysla stórminnkað hér og grænmeti mun minna borðað en í nágrannalöndum.\nÉg hef aldrei verið mikill aðdándi hefðbundins fisks en þegar ég fann að hann gerði mér gott þá fór ég að reyna að finna “öðruvísi” fisk sem mér fannst góður. Þar má telja Rækjur, krækling, hörpudisk og túnfisk sem er í uppáhaldi hjá mér. Mér leiðist frekar að elda ferskan fisk sjálfur en auðvitað er það best, en ég borða t.d. harðfisk í staðinn.\nÉg er viss um að það er eitthvað í sjávardýrum sem gerir manni gott andlega og líkamlega, og ef ég er eitthvað daufur þá fæ ég mér eitthvað úr sjónum og finn greinilega mun. Kannski eru þetta hina margumtöluðu Omega-3 olíur en ég er ekki viss, en t.d. veit ég að mikið sink er í t.d. skeldýrum en það er mjög gott fyrir karlkynið eða þannig. Þessi fiskur sem ég taldi upp er mjög hentugur til að borða með grænmeti t.d. með allskonar saladi. Þannig matur verður próteinríkur og með hæfilegum kovetnum úr grænmetinu en það er einmitt hrátt og það er talið mjög hollt.\nSvo trúi ég á lýsið sem ég tek daglega, enda verð ég mjög sjaldan veikur af flensum og kvefi. Svo eitt tipp; Ef þið eruð að fara að drekka takið inn töflu af B vítamíni, minni þynnka og “downer”.",
    "url": "https://www.hugi.is/heilsa/greinar/208529/ahrif-matar-a-andlega-og-likamlega-heilsu/",
    "url_id": "208529",
    "id": "1605438",
    "replies": [
        {
            "user": "Compaq",
            "user_id": "13671",
            "date": "2004-06-05 23:59:55",
            "id": "1605439",
            "reply_to_id": "1605438",
            "text": "Interesting"
        },
        {
            "user": "Nemesis",
            "user_id": "22078",
            "date": "2004-06-06 01:56:26",
            "id": "1605440",
            "reply_to_id": "1605438",
            "text": "Ekkert að Cheerios, það er mjög hollur morgunmatur. Ég hef séð af skrifum þínum hér á heilsu að þú virðist hata kolvetni en sannleikurinn er sá að kolvetni eru lífsnauðsynleg og ekki sniðugt að sniðganga þau - sérstaklega ekki í morgunmat, þeirri máltíð sem á að úthluta þér orku til að takast á við daginn.\nHvað hefurðu fyrir þér í því að fiskneysla sé að minnka hér á landi? Ég minnist þess að hafa lesið í Mogganum um daginn að fiskneysla Íslendinga væri þvert á móti að aukast. Ef verð á grænmeti væri það sama og í nágrannalöndunum myndi fólk án efa neyta þess í mun meiri mæli.\nSvo segirðu að fiskur sé hollur sem allir vita auðvitað. En þegar þú ætlar að fara að segja af hverju hann sé hollur kemur í ljós að þú hefur lítið fyrir þér í því. “Kannski eru þetta hina margumtöluðu Omega-3 olíur en ég er ekki viss … sink er í t.d. skeldýrum en það er mjög gott fyrir karlkynið eða þannig” Hvað meinarðu eiginlega, eða þannig?\nEf við erum að fara að drekka, hvenær á að taka þessa töflu inn? Fyrir eða eftir? Og hvaða b-vítamín á hún að innihalda? Það er ekki svo einfalt að segja bara b vítamín - það eru til margar tegundir af b-vítamíni, t.d. B-2, B-6, B-12 o.s.fr.\nEftir að hafa lesið þessa marklausu grein fær maður á tilfinninguna að þú hafir bara sent inn eitthvað því þig langaði til þess, ekki vegna þess að þú hafir neitt að segja."
        },
        {
            "user": "idf",
            "user_id": "20187",
            "date": "2004-06-06 21:42:17",
            "id": "1605441",
            "reply_to_id": "1605440",
            "text": "Cheeriosauglýsingarnar eru greinilega búnar að ná til þín, kannski í lagi sem morgunmatur, en það er verið að venja börnin á að borða þetta líka þegar þau koma úr skólanum. 'Eg hata ekki kolvetni, er að reyna að benda fólki á að það er kannski að borða of mikið af þeim og gengur því illa að grennast.\nFiskneysla er kannski og vonandi að aukast undanfarið,en þar áður var hún búinn að hrapa, kannski er fólk orðið leytt á ódýru hvítu kjöti. Varðandi verð á grænmeti, þá hef ég heyrt þessa afsökun frá þeim sérstaklega sem sjá ekki í að borða reglulega dýrt skyndibitafæði.\nAuðvitað veit ég að fiskur er hollur og að fiskiolíur eru hollar. Sink sem er mikið af í sjávrdýrum er mikivægt fyrir sæðisframleiðslu karlmanna og annara karldýra væntanlega.\nOg ég nota B-Super(veit ekkert um númer hvað) og tek inn fyrir drykkju, væntanelga of seint eftir drykkju, liggur það ekki ljóst fyrir.\nÞessi grein er ekki marklausari en það að sá sem svaraði á undan þér fannst hún “interesting”,og þú getur bara verið í þinni fílu þó aðrir hér vilji miðla af reynslu sem getur komið öðrum til góða."
        },
        {
            "user": "Nemesis",
            "user_id": "22078",
            "date": "2004-06-06 21:57:01",
            "id": "1605442",
            "reply_to_id": "1605441",
            "text": "Hvað tengjast ljósmyndir af mjólkurslefandi fólki hollustu? Þó ég hafi séð þessar auglýsingar - ætti ég þá að halda að Cheerios væri eitthvað hollara? Ég hef oft séð auglýsingar með Cocoa Puffs en held ekkert að það sé hollt.\nÉg myndi heldur ekki kalla fisk ódýran - fiskverð hefur verið mjög hátt hér á Íslandi undanfarin ár. Svo verð ég að viðurkenna að þegar þú sagðir “eða þannig” í greininni þinni fattaði ég ekki að þú ættir við sæðisframleiðslu karlmanna.\nVarðandi þetta B-vítamín, þá er yfirleitt mælt með því fyrst fyrir og svo eftir drykkju. Sniðugt að taka svona b-vítamínpakka, t.d. B-Super eða B-Kombín.\nEkki taka þessu eins og ég sé í fýlu, því það er ég alls ekki. Mér finnst einfaldlega of lítil vinna lögð í þessa grein og ekkert sérstakt umfjöllunarefni, þú skrifar bara nokkrar línur niður eftir minni í staðin fyrir að finna einhverjar upplýsingar um hlutina t.d. fisk og tengsl Cherriosins við offitu barna o.s.fr."
        },
        {
            "user": "idf",
            "user_id": "20187",
            "date": "2004-06-08 00:05:06",
            "id": "1605443",
            "reply_to_id": "1605442",
            "text": "Það eru aðrar auglýsingar en þessi (sem mér finnst ógeðsleg og hef ekki álit á þessum presti, sem tekur peninga fyrir svona) sem halda því fram að þetta sé hollt.\nÉg sagði aldrei að fiskur væri ódýr, það er hann ekki, en miðað við pizzu og hamborgara ? Það er eins og það sé mest liðið sem sér ekkert að því að eyða í dýran ruslmat sem fárasti yfir verði á fiski og grænmeti, er verið að leyta afsakana ?\nSvo nenni ég ekki að eyða meiri orðum í þig, á eftir þessu svari þínu er annar sem er sammála mér, og svo ættir þú ekki vera að tala um lélegar greinar, þínar eru ekki beint áhugaverðar."
        },
        {
            "user": "Nemesis",
            "user_id": "22078",
            "date": "2004-06-08 01:51:50",
            "id": "1605444",
            "reply_to_id": "1605443",
            "text": "Þér finnst greinilega ekki erfitt að fordæma fólk fyrir hluti sem þú veist ekkert um og það er þitt vandamál. Hins vegar þykir mér heldur alvarlegra þegar þú ferð að ljúga hlutum upp á heiðvirt fólk sem þú veist ekkert um. Bara svo aðrir hérna falli ekki í sömu fordómagryfju og þú þá er þessi prestur frændi mannsins sem gerði þessa herferð og alls óvíst hvort hann hafi þegið fé fyrir.\nHvað veist þú um það hvort viðskiptavinir skyndibitastaða séu að kvarta yfir háu fisk- og grænmetisverði? Ekki neitt, en þú dæmir greinilega þetta fólk eins og manninn hér að ofan.\nEndilega vertu ekki að því að eyða fleiri orðum í mig, persónulega er ég feginn að þú hafir ekki áhuga á mínum greinum, þá er ég allavega laus við neikvæð og fordómafull svör frá þér þar. Eitt veit ég þó sjálfur; ég legg vinnu og metnað í mínar greinar."
        },
        {
            "user": "idf",
            "user_id": "20187",
            "date": "2004-06-19 21:07:01",
            "id": "1605445",
            "reply_to_id": "1605440",
            "text": "Góðan daginn..\nidf,\nþú segir að þú sért að fara í æfingasalinn 4-5 sinnum í viku og eigir eftir að losna við u.þ.b. 5 kg. Segðu mér.., hvernig ertu að haga þessum æfingum 4-5x í viku, því að með slíkri hreyfingu ættirðu að geta losnað við fimm kíló af fitu mjög snögglega :-)..\nKv."
        },
        {
            "user": "idf",
            "user_id": "20187",
            "date": "2004-07-02 21:13:14",
            "id": "1605446",
            "reply_to_id": "1605445",
            "text": "Hæ MsTch og takk fyrir póst,\nÉg veit ekki hvors kyns þú ert en það skiptir máli, en mundu að “klikka” í boxið fyrir neðan ef þú vilt vera örugg/ur um að viðkomandi fái skilaboð.\nÉg er þykist ekki vera sérfræðingur í þessu og þigg góð ráð en svona er ég að gera;\nUpphitun í tæki sem ég veit ekki hvað heitir, æfir bæði hendleggi og fætur í fram og aftur. Svo eru það nokkur tæki sem æfa aðallega efrilíkama, handleggi, og maga sem ég er að leggja áherslu á. Svo er það “stairmaster” stundum ekki mjög lengi en svo hlaupabrettið í 30 mín, 5-10 mín sprettir og ganga á milli. Teygjur, gufa og pottur á eftir. Ég þarf að klára fitu við mitti og læri, c.a. 4-5 kíló að mínu mati, e.h. ráð/tillögur ?\nKveðja,\nIDF"
        },
        {
            "user": "idf",
            "user_id": "20187",
            "date": "2004-07-11 22:14:37",
            "id": "1605447",
            "reply_to_id": "1605446",
            "text": "Góðan daginn aftur, sá ekki að þú hafðir svarað :|.\nEn já, það sem þú ert að nota í upphituninni er líklega glide-x, af lýsingunni að dæma. En í sambandi við brennsluna hjá þér í salnum, þá myndi ég mæla með 40 mín brennslu á lágpúls 2x í viku á móti 1x hápúls og 1x interval brennslu.\nÞ.e.a.s. í lágpúlsbrennslunni er lang líklegast að líkaminn gangi á fituna og noti sem orku (u.þ.b. 60% fitubrennsla & 40% kolvetni), og hana myndi ég hafa 2x í viku. Hápúlsbrennslu myndi ég svo hafa 1x í viku og þá í 20 mínútur í senn. Það skiptir ekki öllu máli hvaða tæki þú notar, en þá skaltu reyna að halda púlsinum í 80-85% af þínum hámarkspúls* í 20 mínútur. Svo er það interval brennslan, en hún byggist á því að æfa á háu og lágu álagi til skiptis, líkt og þú virðist vera að gera á brettinu. Þ.e.a.s. að byrja hægt og auka álagið smám saman, minnka það aftur og auka svo aftur (o.s.frv.). Hafa hana einnig í 20 mínútur.\nEf þú ert, sem mér þykir líklegt, að brenna um leið og þú lyftir, þá ættirðu að taka brennsluna á eftir lyftingunum. Ef þú ferð rétt að skal ég lofa þér því að þessi kíló verða _ekki_ lengi að fara. Athuga líka vel að hafa brennsluna fjölbreytta, þ.e. að nota þrepatæki/bretti/hjól/skíðatæki(glide-x) allt til skiptis til að koma í veg fyrir stöðnun.\nEn svona eitt enn sem ég er að velta fyrir mér.. ertu alltaf að notast við sama lyftingaprógrammið? Þ.e.a.s. alla dagana? Skiptirðu líkamanum ekki niður í t.d. 4 svæði ef þú lyftir 4x í viku?\nKv."
        },
        {
            "user": null,
            "user_id": null,
            "date": "2004-07-11 22:16:40",
            "id": "1605448",
            "reply_to_id": "1605447",
            "text": "Hmm, já. Og í sambandi við hámarkspúlsinn sem ég virðist hafa gleymt að setja inn. Þá er talað um að hámarkspúls sé 220 mínus aldur.\nÞ.e. ef þú ert 20 ára, að þá er hámarkspúls hjá þér 200.\n(Svona ef þú varst ekki með það á hreinu).\nKv"
        },
        {
            "user": "idf",
            "user_id": "20187",
            "date": "2004-07-12 00:44:19",
            "id": "1605449",
            "reply_to_id": "1605447",
            "text": "Takk fyrir þessi “tips”, þetta er ekki svona þróað hjá mér og kannski of mikið af því sama, þó ég reyni að breyta aðeins til. Og svo reyni ég að fara á Esjuna reglulega. En ég er samt ánægður með árangurinn yfir höfuð, þessi síðustu kíló eru alltaf erfiðust."
        },
        {
            "user": "idf",
            "user_id": "20187",
            "date": "2004-07-12 18:26:50",
            "id": "1605450",
            "reply_to_id": "1605449",
            "text": "Minnstu ekki á þann fjára, þau ætla aldrei að fara! :/\nKv."
        },
        {
            "user": "idf",
            "user_id": "20187",
            "date": "2004-07-12 18:46:35",
            "id": "1605451",
            "reply_to_id": "1605450",
            "text": "Hmm.. og já. Ég held að þú getir verið fjári ánægður með árangurinn hjá þér ;)!\nKv."
        },
        {
            "user": "idf",
            "user_id": "20187",
            "date": "2004-07-25 00:08:36",
            "id": "1605452",
            "reply_to_id": "1605451",
            "text": "MsTch\nTakk fyrir allt þetta,\nErtu með e.h. ráð varðandi mataræði ?\nkveðja,\nIDF"
        },
        {
            "user": "idf",
            "user_id": "20187",
            "date": "2004-06-07 01:12:47",
            "id": "1605453",
            "reply_to_id": "1605438",
            "text": "Þú hefur nokkuð fyrir þér í sambandi við að Cheerios (og reyndar fleiri tegundir af slíku “morgun”korni). Cheerios'ið inniheldur nær eingöngu kolvetni.. sem mér finnst jú allt í lagi fyrir fólk að morgni dags. Hins vegar er það sem verra er.., er að þetta morgunkorn inniheldur mjög mikið magn af einföldum kolvetnum, líkt og eru í gosdrykkjum og slíku. Einnig er ekki gott fyrir fólk að borða þetta í meira en 1-2 mál yfir daginn vegna samsetningarinnar á þessu.\nSvo aftur á móti þetta með fiskinn.. þá er jú rétt að hann inniheldur mikið magn af “góðri” fitu og einnig mjög mikið magn af próteinum, í flestum tilfellum.\nGrænmetið hins vegar.. það er talið best eftir að hafa verið gufusoðið (ekki spyrja mig af hverju). Hins vegar ber að geta þess að grænmetið kolvetnaríkt ef á efnasamsetningu þess er litið, hins vegar innihalda 100g af grænmeti yfirleitt frá 30-45 kcal.. svo að þú þarft að borða töluvert af því yfir daginn til að fá næg kolvetni."
        },
        {
            "user": "idf",
            "user_id": "20187",
            "date": "2004-06-08 00:11:56",
            "id": "1605454",
            "reply_to_id": "1605453",
            "text": "Varðandi grænmetið, þá er svona “hart” grænmeti sem maður getur soðið, en líka hollt að borða hrátt eins og maður verður að gera við hitt eins og tómata, agúrkur og salatblöð.\nTalandi um dýrt grænmeti, þá er það merkilegt að laukur er ódýrari hér en á Spáni samkv.e.h. könnun. Ég er nokkuð viss um að hann er hollur og gott að byrja flesta pottrétti með því að steikja hann í olífuolíu og svo hinu á eftir.\nEn aftur varðandi kolvetnin þá er talað um að þeir sem eru í átaki eigi að takmarka þau við 20 gr. á dag, en ég hef aldrei farið í að telja þau, bara tekið út það sem er hlaðið kolvetnum og sett t.d. sykurlaust skyr í staðinn."
        },
        {
            "user": "Spakonan",
            "user_id": "36841",
            "date": "2004-06-13 16:50:01",
            "id": "1605455",
            "reply_to_id": "1605438",
            "text": "sæl/ll\nþað er þetta með matinn okkar.\nEn aðalatriðið  er að borða trefjaríkan mat\nWeetabix er með trefjaríkasta morgunmat\nsem til er.Bananar eru mjög góðir og trefjaríkir.\nMálið er að við íslendingar borðum of mikið\n( of stóra skammta af mat í einu).\nVeist þú\nað allir þeir sem borða franskar djúpsteiktar kartöflur, frá því að hafa sett fyrstu kartöflurnar upp í sig þeir eru 68 klukkustundir að melta þessar kartöflur sem skylast síðan í wcið\nyfirleitt borða ég ekki fisk nema þá helst\nharðfisk, en annars er ég búin að léttast um\n28 kíló á 2 árum. Og besta sem þú færð við\náfengisþynku er herbalife te,\nkveðja spakonan"
        },
        {
            "user": "idf",
            "user_id": "20187",
            "date": "2004-06-16 22:30:38",
            "id": "1605456",
            "reply_to_id": "1605455",
            "text": "Takk fyrir það Spákona,\nWheetabix finnst mér gott og það er hollara en Cheeriosið, ég held mig samt frá því út af kolvetnunum, tek trefjarnar frekar úr grænmeti.\n'Eg er veikur fyrir frönskum og fæ mér þær enn einstaka sinnum. Ég borða töluvert af túnfiski úr dós (hefurður prófað t.d. með salati ?)en svo er ég lika farinn að borða harðfisk, bleyti hann gjarnan í sítrónusafa og olifuolíu og krydda.\nEn segðu okkur endilega meira frá hvernig þú náðir af þér öllum þessum kílóum ! Ég er nokkuð ánægður með þessi 15 kg sem fóru hjá mér en mig vantar enn 5 kg. til að verða ánægður.\nKveðja,\nIDF"
        },
        {
            "user": "gatari",
            "user_id": "23729",
            "date": "2004-06-14 10:35:55",
            "id": "1605457",
            "reply_to_id": "1605438",
            "text": "mig langaði nú bara að benda á, að skv. undanförnum álitum á þessari grein eiga þeir sem að hafa tjáð sig í einhverjum árekstri við sitt eigið “andlega ástand” [sjá titil greinar]. Hvernig væri að reyna að stuðla að betri líðan hvors annars ? Og bættri heilsu ? Það fæst ekki með því að hártogast svona. Skárra væri að sameina krafta okkar í því að deila visku og kunnáttu sem tengist andlegri & líkamlegri heilsu. Ekki þessi leiðindi….."
        },
        {
            "user": "svalka",
            "user_id": "52907",
            "date": "2004-06-15 01:51:57",
            "id": "1605458",
            "reply_to_id": "1605457",
            "text": "amen"
        },
        {
            "user": "idf",
            "user_id": "20187",
            "date": "2004-06-16 22:45:09",
            "id": "1605459",
            "reply_to_id": "1605457",
            "text": "Nákvæmlega gatari !\nÞað er fullt af fólki sem er í vandræðum eins og ég var og ég er bara að reyna að benda á leiðir sem hafa virkað vel fyrir mig."
        },
        {
            "user": "svalka",
            "user_id": "52907",
            "date": "2004-06-15 01:54:35",
            "id": "1605460",
            "reply_to_id": "1605438",
            "text": "Eru kolvetni í alvörunni það eina sem þú hugsar um?\nEr ekki pláss fyrir meira þarna inni í hausnum á þér?"
        },
        {
            "user": "idf",
            "user_id": "20187",
            "date": "2004-06-16 22:49:40",
            "id": "1605461",
            "reply_to_id": "1605460",
            "text": "Salka, ég veit ekki hvor þú varst að svara mér en allavega þá legg ég mikla áherslu á að minnka kolvetni, alls ekki að taka alveg út. Eins örugglega margir þá hafði ég ekki hugmynd um hva þau eru stórt atriði, en ekki endilega fitan sem margir hugsa bara um. Enn og aftur þá er ég að benda á leiðir fyrir fólk að grenna sig sem er ekki vanþörf fyrir marga á Íslandi í dag."
        },
        {
            "user": "idf",
            "user_id": "20187",
            "date": "2004-06-19 19:01:16",
            "id": "1605462",
            "reply_to_id": "1605438",
            "text": "Enn um kolvetni, þar sem ég er víst með það á heilanum. En nú var að birtast frétt, sem þið getið séð á Yahoo.com fréttum, um að hvítt hveiti, mjög kolvetnaríkt, leiðir til fitusöfnunar. Hvítt hveiti er mikið notað í Pizzur og pasta auk snúða og annars sem er vinsælt, sérstklega meðal yngir kynslóðarinnar."
        },
        {
            "user": "idf",
            "user_id": "20187",
            "date": "2004-07-09 00:33:09",
            "id": "1605463",
            "reply_to_id": "1605438",
            "text": "K here it comes:\nIdf! Ég sé að þú ert mjög varasamur á kolvetni (sem er sosem besta mál) Svo fremur að það séu einföld kolvetni sem fást td. úr hvítu hveiti, pizzum og hverskyns ruslmat, en ef þú villt grennast þá er mun betra að finna jafnvægi á kolvetna og próteinneyslu! Þú getur fengið holl kolvetni útúr fullt af fæðu td. Bakaðri kartöflu, haframjöli, skyri og hinum og þessum ávöxtum.\nFiskur er frábær fæða (þótt hann geti verið dýr) sem allir ættu að reynað neyta allavega 1x í viku því hann er bæði próteinríkur og fitan í honum er holl og innihaldsrík af omega olíum. Hörfræjaolía er einnig með mikið magn omega olía í sér og er ekki eins bragð og lyktarsterk og lýsið sem gerir hana þægilegri til að blanda henni við aðra fæðu til að fela bragðið. Annars er td. harðfiskur á 80-90% prótein og ef maður er að neyta svona mikið af próteinum í einu þá verður maður að hafa orku/kolvetni til að nýta þau betur.\nÞað var einhver að spyrja um hvernig B-vítamín ætti að taka við þynku og persónulega tek ég B-kombín eða B-stress sem inniheldur öll helstu b-vítamínin held ég (held þau séu bara seld þannig)\nEinnig er gott að drekka 1 mjólkurglas og/eða borða smá fyrir svefninn, mjólkin virðist róa magan vel niður.\nOg að lokum vil ég minna á að trefjar eru MJÖG góðir við meltingu og nauðsynlegt að neyta nóg af þeim ásamt 6+ glösum af vatni daglega.\nPs. Ekki bögga mig útaf stafsetningu…þetta er minn eini fatli og ég er stoltur af honum :)"
        },
        {
            "user": "idf",
            "user_id": "20187",
            "date": "2004-07-10 01:52:05",
            "id": "1605464",
            "reply_to_id": "1605463",
            "text": "Omericano, takk fyrir þitt innlegg.\nÉg er ekkert fanatískur þó ég kaupi ekki brauð og mjög sjaldan pizzur og pasta. Ég var mikill kartöflumaður en leyfi mér þær sjaldan núna, en kannski að maður fái sér nokkrar bakaðar í sumar ! Ég er duglegur í skyrinu og grænmeti og tómötum (sem teljast ávextir) og smá ber.\nSvo tek ég lýsi, borða hörfræ, allskonar sjáfarfang; kolkrabba, smokkfisk og kræklinga auk túnfisks,harðfisks og líka venulegs fisks.\nSvo tek ég allskonar vítamín, Q10, Steinefni… drekk soldið af undanrennu og mikið vatn og töluvert rauðvín !\nÉg hef aldrei verið í betra formi og fór upp Esjuna á 60 mínútum í gær !"
        },
        {
            "user": null,
            "user_id": null,
            "date": "2004-07-11 03:50:06",
            "id": "1605465",
            "reply_to_id": "1605464",
            "text": "Mér heyrist þú vera á eins beinni braut og hægt er án öfga. Flottur árángur (það er ef þú ert hættur að reykja eða reykir ekki.)\n1 með rauðvínið. Hvað endist flaskan lengi eftir opnun? Svona til að geta fengið sér kanski 1-2 glös á kvöldin án þess að sóa alltaf heilli flösku í það. (séð suma spara kútana aðeins)"
        }
    ]
}
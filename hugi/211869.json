{
    "forum_title": "Knattspyrna",
    "user": "toddisuri",
    "user_id": "28535",
    "date": "2004-06-30 21:07:02",
    "title": "Portúgal 2-1 Holland!",
    "text": "Núna rétt áðan lauk leik Hollendinga og Portúgala í undanúrslitum EM2004. Þetta var magnaður leikur og án efa sá besti í keppninni fyrir utan kannski Tékkland - Holland sem að var náttúrlega bara alveg gargandi snilld með meiru..!\nLeikurinn byrjaði fjörlega og bæði lið áttu sín færi og enginn varnarbragur á liðunum eins og oft vill verða í svona þýðingarmiklum leikjum. Fyrsta markið kom á 26. mínútu. Þá stangaði Cristiano Ronaldo tuðruna í netið fyrir Portúgala eftir hornspyrnu. Eitt - núll. Ég var mjög ánægður með það enda er ég búinn að halda með Portúgal og reyndar Tékklandi líka frá byrjun á þessu móti.\nLeikurinn var mjög hraður fram að leikhléi og Hollendingar áttu gott færi en negldu yfir markið. Svo flautaði ágætur dómari leiksins, Anders Frisk til hálfleiks.\nBæði lið komu á fullu í seinni hálfleikinn og sumir leikmenn voru eins og vinnuvélar. Þá vil ég sérstaklega nefna Cristiano Ronaldo og Edgar Davids. Ronaldo var bæði mjög hraður þegar hann var með boltann og svo vann hann til baka alveg hreint á milljón og var að mínu mati maður þessa leiks. Davids var alveg að fara á kostum á miðjunni. Hann vann nær alla skallabolta þrátt fyrir að vera mjög lítill og bara gjörsamlega átti miðjuna og skapaði mikla hættu fram á við.\nÁ 59. mínútu fengu Portúgalir hornspyrnu. Þeir tóku hana stutt og boltinn var sentur á Maniche sem að tók hann á vítateigshorninu og þrumaði honum efst í hægra hornið, stöngin inn. Snúningurinn var rosalegur og van Der Sar átti aldrei möguleika í boltann. Hann var öskuillur af því að það mætti enginn Maniche og varnarmennirnir voru mjög dofnir. Tvö - núll.\nSvo sóttu Hollendingar meira og áttu sendingu fyrir markið sem að Jorge Andrade varnarmaður Portúgala klúðraði inn í eigið mark. Boltinn fór yfir Ricardo og inn. Tvö - eitt. Þetta mark gaf Hollendingum von en þeim tókst ekki að skora. Þeir fengu aukaspyrnu í blálokin og ég vil meina að þeir eigi betri spyrnumenn en Pierre van Hojjdoink (stafs.) Hann negldi beint í varnarvegginn. Virkilega slakt.\n2-1 endaði þessi frábæri knattspyrnuleikur og ég held að þetta hafi verið alveg sanngjarnt og Hollendingar geti verið sáttir við að tapa ekki stærra því að Portúgalar fengu færin í kvöld. Ég held svo að Tékkar vinni Grikki á morgun og mæti Portúgölum þann 4. júlí í úrslitaleiknum sjálfum. Hvernig það fer er erfitt að segja en ég vona að Portúgal hafi þetta.\nkv. datoffy..",
    "url": "https://www.hugi.is/knattspyrna/greinar/211869/portugal-2-1-holland/",
    "url_id": "211869",
    "id": "1630194",
    "replies": [
        {
            "user": null,
            "user_id": null,
            "date": "2004-07-01 11:40:58",
            "id": "1630195",
            "reply_to_id": "1630194",
            "text": "fannst reyndar England - Portúgal besti leikur keppninnar en mennirnir eru jafn misjafnir og þeir eru margi"
        },
        {
            "user": "gurkan",
            "user_id": "28428",
            "date": "2004-07-01 12:11:22",
            "id": "1630196",
            "reply_to_id": "1630194",
            "text": "Ohhh ég var svo svekktur enda hélt ég með Hollandi . Seedorf var alveg hrikalegur í leiknum ! Hann hægði alltaf á sóknum hollendinga og Van Der sar einn besti markmaður í heimi var geðveikur í leiknum en Ricardo kemur alltaf með einhvað helvítis scene og kílir boltann í stað þess að grípa hann alveg hræðilega leiðinlegur trúður segi ég bara"
        },
        {
            "user": "toddisuri",
            "user_id": "28535",
            "date": "2004-07-01 16:47:32",
            "id": "1630197",
            "reply_to_id": "1630196",
            "text": "Ricardo var nú bara snilld í leiknum…! Van der Sar líka reyndar.."
        },
        {
            "user": "Bachinn",
            "user_id": "52875",
            "date": "2004-07-01 12:53:11",
            "id": "1630198",
            "reply_to_id": "1630194",
            "text": "mér finnst frekar að Louis Figo maður leiksins, átti margar stórhættulegar sendingar inn í vítateig Hollendinga kanski finnst þér ennað"
        },
        {
            "user": "Humar3000",
            "user_id": "35819",
            "date": "2004-07-01 15:59:45",
            "id": "1630199",
            "reply_to_id": "1630198",
            "text": "Ronaldo var bestu"
        },
        {
            "user": "olijo",
            "user_id": "12029",
            "date": "2004-07-01 16:37:20",
            "id": "1630200",
            "reply_to_id": "1630194",
            "text": "Figo number one"
        },
        {
            "user": "olijo",
            "user_id": "12029",
            "date": "2004-07-01 16:44:24",
            "id": "1630201",
            "reply_to_id": "1630200",
            "text": "Ef þú hefur ekki tekið eftir því í keppninni þá gera þetta nánast allir markmenn. Ástæðan er sú að boltinn sem er notaður er me einhvers konar svifeiginleika sem er erfitt að reikna út.\n90% markmanna slógu boltann frekar en að reyna að grípa hann."
        },
        {
            "user": null,
            "user_id": null,
            "date": "2004-07-01 17:01:10",
            "id": "1630202",
            "reply_to_id": "1630194",
            "text": "Ricardo"
        },
        {
            "user": "Omerta",
            "user_id": "32677",
            "date": "2004-07-01 20:26:00",
            "id": "1630203",
            "reply_to_id": "1630194",
            "text": "Á þetta ekki heima á EM/HM ?"
        },
        {
            "user": "toddisuri",
            "user_id": "28535",
            "date": "2004-07-01 22:20:56",
            "id": "1630204",
            "reply_to_id": "1630203",
            "text": "ég stóð nú í þeirri meiningu að það hefði sameinast knattspyrnu en greinilega ekki.. :/"
        },
        {
            "user": "pesimanni",
            "user_id": "14938",
            "date": "2004-07-01 22:23:18",
            "id": "1630205",
            "reply_to_id": "1630194",
            "text": "Ég er handviss um að Frisk hafi verið í rauðri treyju undir búningnum sínum þetta bitra svía helvíti"
        },
        {
            "user": "Wise",
            "user_id": "1604",
            "date": "2004-07-02 09:26:22",
            "id": "1630206",
            "reply_to_id": "1630205",
            "text": "Afhverju ætti hann að vera í rauðri treyju?"
        },
        {
            "user": "pesimanni",
            "user_id": "14938",
            "date": "2004-07-02 11:18:21",
            "id": "1630207",
            "reply_to_id": "1630206",
            "text": "Með öðrum orðum stuðningsmaður portúgalana"
        },
        {
            "user": "Mash",
            "user_id": "53466",
            "date": "2004-07-02 15:07:44",
            "id": "1630208",
            "reply_to_id": "1630194",
            "text": "Ricardo og van der Sar voru báðir frábærir, hvor á sinn hátt. Van der Sar varði snilldarlega úr mörgum dauðafærum og greip boltann örugglega (sem er gott) á meðan Ricardo var að reyna að skemmta áhorfendum aðeins líka."
        },
        {
            "user": "Jonni87",
            "user_id": "34636",
            "date": "2004-07-05 09:52:56",
            "id": "1630209",
            "reply_to_id": "1630194",
            "text": "afhverju var hann í rauðri treyju, haha þvílíkur meistari (sá sem sagði þetta)"
        }
    ]
}
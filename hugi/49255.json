{
    "forum_title": "Ljósmyndun",
    "user": "pixman",
    "user_id": "9098",
    "date": "2001-11-01 19:01:05",
    "title": "Martraðarmánuðir!",
    "text": "Kæru ljósmyndarar.\nNú ganga í garð mestu martraðarmánuðir íslenskra ljósmyndara.  Það birtir seint og rökkvar snemma.  Þegar verst lætur í desember og janúar, þegar enginn snjór er á jörðu, eru örfáir klukkutímar á dag sem búa yfir nægu birtumagni til að mynda utanhús án hjálparljóss.  En ekkert þýðir að leggjast til svefns og leggja kamerunni fram á vor.  Þennan tíma á að nota í myrkraherberginu til að kópera þær myndir sem sátu á hakanum í allt sumar.  Einnig er núna kjörið tækifæri til að æfa sig á “hraðar” filmur (400+ asa), æfa sig á að halda vélinni kjurri á lokarahraða 1/30 - 1/8  án þess að myndin verði hreyfð og að lokum er þetta frábær tími til að læra á öll önnur ljós en sólarljósið.  Þ.e. að skoða hvernig ólík ljós eru í rauninni á litin!! (flúorljós, peruljós, neonljós o.s.frv) og hvernig þau koma út á filmu.\nGleðinlegan myndavetur!! :p\npix",
    "url": "https://www.hugi.is/ljosmyndun/greinar/49255/martradarmanudir/",
    "url_id": "49255",
    "id": "322295",
    "replies": [
        {
            "user": "birri",
            "user_id": "3564",
            "date": "2001-11-02 00:41:20",
            "id": "322296",
            "reply_to_id": "322295",
            "text": "Þessa mánuði er allavegna kalt að standa úti með myndavél á þrífót, svo ég tali ekki um helv.. rigninguna og slidduna, sem eru verstu óvinir myndavélarinnar. Þetta er samt ágætis tími til að ná einhverjum óveðursmyndum, svo er líka mjög gaman og kemur oft vel út, að nota langan lokarahraða þegar ekki er mikil birta.\nen það er nú líka alveg hreint ágætt að sortera og koma skikki á filmurnar sínar þessa daganna. held ég geri það nú bara.\n………"
        },
        {
            "user": "jonr",
            "user_id": "3773",
            "date": "2001-11-02 11:37:01",
            "id": "322297",
            "reply_to_id": "322295",
            "text": "Jamm sammála, en það oft ná frábærum myndum í skafrenninngi. Maður verður bara að klæða sig eins og maður. Nema hér í Reykjavík er bara rok og rigning, as usual… :("
        },
        {
            "user": null,
            "user_id": null,
            "date": "2001-11-02 12:24:01",
            "id": "322298",
            "reply_to_id": "322295",
            "text": "Þetta er ekki beint í sambandi við martraðamánuði! Ég var að skoða lifandi vísindi og sá alveg rosa flotta ljósmynd þar, það var einhver ljósmyndari að reyna taka myndir af eldingum en nær síðan mynd af vatnssúlu sem hafði myndast og þær lifa ekki nema í sem lengsta tíma 20 mínútur og hann nær þá mynd af vatnssúlu og eldingu við hliðina á. Þetta er mjög flott mynnd og var þetta víst draumamynd ljósmyndarans. Maður myndi nú ekki fá mörg tækifæri til að gera þetta."
        },
        {
            "user": "tommy",
            "user_id": "284",
            "date": "2001-11-15 20:55:52",
            "id": "322299",
            "reply_to_id": "322295",
            "text": "Þetta eru náttúrulega ekki skemmtilegustu mánuðurnir.. en meiri þraut.. og stundum mjög skemmtileg… það er gaman að glíma við skammdegið, þó að ég sé sammála því að að það er erfiðara að “skjóta”.. en götuljós.. ljós í glugga.. tunglsljós.. og öll önnur ljós.. eru vel þess virði að reyna aðeins við þau.. bæði í s/h og lit…  en lokaratíminn.. getur verið erfiður..en stundum geta líka örlítið hreyfðar myndir verið mjög skemmtilegar..\nTommy"
        }
    ]
}
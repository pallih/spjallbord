{
    "forum_title": "Veiði",
    "user": "ajaxultra",
    "user_id": "9669",
    "date": "2001-08-23 13:21:27",
    "title": "Gæsaveiði - veiðisaga",
    "text": "Jæja þá er maður búinn að taka úr sér mesta skrekkinn eftir sumarið. Ég fór ásamt félaga mínum á þriðjudaginn austur fyrir fjall og aðeins lengra að reyna við gæs. Við vorum nú ekki jákvæðir með að sjá einhverja gæs í túni en ákváðum nú smat að prófa. Við lögðum af stað og ferðinni var heitið á Kirkjubæjarklaustur og nágrenni. Þegar að við komum á staðinn þá sagði landeigandinn við okkur að gæsin hefði eitthvað verið búin að koma í túnið en það væri ekki mikið. Við fórum strax að kanna aðstæðr og sáum þá eina gæs í túninu sem að við ætluðum að leggjast við morguninn eftir.\nVið fórum á fætur klukkan 03:00 á miðvikudagsmorgun og vorum talsvert þreyttir eftir kvöldflugið sem hafði nú ekki gengið vandræðalaust, þurftum að keyra yfir dragár sem höfðu vaxið mikið í allri rigningunni og það var í það tæpasta að við kæmumst yfir en þatta gekk nú allt saman vel.\nEkki þurfum við að bíða lengi eftir fyrsta flugi því að við vorum varla búnir að koma okkur fyrir rétt um 04:00 þegar að ein gæs kemur og sest næstum því ofan á hausinn á okkur þar sem að við vorum ennþá uppi á túni að tína saman pokana undan gervigæsunum, eitt skot reið af og gæsin lá í valnum og við vorum eitt bros allann hringinn og sögðum “nú erum við komnir í feitt”. Það er skemmst frá því að segja að þessi túr var meira en að við gerðum okkur vonir um, því að við höfum aldrei áður faið svona snemma í tún að reyna við gæs, við  fórum alsælir heim eftir hádegi dauðþreyttir og búnir að fá fyrstu gæsirnar í haust og því verður fagnað í kvöld með því að bragða á aflanum.",
    "url": "https://www.hugi.is/veidi/greinar/39752/gaesaveidi-veidisaga/",
    "url_id": "39752",
    "id": "262580",
    "replies": [
        {
            "user": "snorkurinn",
            "user_id": "11517",
            "date": "2001-08-27 20:28:01",
            "id": "262581",
            "reply_to_id": "262580",
            "text": "Ég verð að segja það að mér finnst heiðgæsin margfalt skemmtilegri bráð en grágæsin, amk þegar hún er veidd upp á heiði.\nVið félagarnir fórum okkar árlegu ferð norður í land á heiðagæs um helgina.  Við eigum þar hálfgerðan leynistað sem höfum farið á nokkrum sinnum áður og alltaf haft e-ð af fugli.  Á því var engin undantekning þetta haust þó svo að veðrið hafi oft verið betra.  Þegar við komum uppeftir var dumbungsveður og gola enda norðanátt.  Eftir að við komum á staðinn drifum við okkur í gallana og skunduðum af stað á veiðilendurnar.  Skemmst er frá því að segja að skömmu seinna skall á þoka svo þykk að skera hefði mátt hana með hníf.  Þannig að við máttum sitja í þokunni og hlusta á fuglana fljúga í kringum okkur í allar áttir.  Á leiðinni í tjaldið gat maður enn einu sinni þakkað GPSinu fyrir stuðninginn.  Hvað gerðu menn áður en þetta snilldartæki kom til sögunnar?\nDagurinn sem á eftir kom reyndist fengsælli. Við drifum okkur út í myrkrið og þokuna um 4 leytið og komum okkur fyrir á líklegum veiðistöðum.  Þurftum ekki að bíða lengi þangað til fyrsta kvakið fór að heyrast í þokunni og von bráðar fengum við fyrsta flugið.  Eins og alltaf gat maður bölvað sjálfum sér fyrir að hafa ekki drullast á fleiri skotæfingar í sumar því hittnin var ekki alveg eins og best verður á kosið.  En hvað um það, allir fengu amk einn fugl í ferðinni og þrátt fyrir leiðindaveður alla helgina vorum við himinlifandi á leið í bæinn.\nHeiðagæsin rúlar!\nS\nP.S.\nKann e-r þarna úti foolproof aðferð til að snúa særða gæs en eins og margir vita virðist hálsinn á þeim vera úr gegnheilu hjólbarðagúmmíi?"
        },
        {
            "user": "vopni",
            "user_id": "10191",
            "date": "2001-08-29 23:13:05",
            "id": "262582",
            "reply_to_id": "262581",
            "text": "Sælir veiðimenn:\nMér var kennt að snúa gæs af einum besta gæsaveiðimanni norðann fjalla, hann heitir Simmi Ófeigs. Sú aðferð klikkar ekki! Takið um hausinn þannig að hnakkinn snúi í lófann og þumallinn er undir goggnum, látið fuglinn vera á jörðinni þegar þið snúið, þá snýst hann um sjálfann sig og…….;)\nKv. J.Sig"
        },
        {
            "user": "stiffler",
            "user_id": "12993",
            "date": "2001-09-07 23:12:39",
            "id": "262583",
            "reply_to_id": "262581",
            "text": "Taktu með annarri hendinn um hálsinn á gæsinni og utan um lappirnar með hinni.  Svo skaltu setja 90° gráðu horn á hálsinn og toga.  Þú finnur hvernig hálsinn brotnar og það ætti að vera nóg.\nMargir hafa þróað einhverja sveiflu sem þú hefur kannski einhvern tímann séð en það eru bara kóngarnir sem geta það og ég er ekki einn af þeim."
        }
    ]
}
{
    "forum_title": "Flug",
    "user": null,
    "user_id": null,
    "date": "2001-10-23 21:37:03",
    "title": "Saga þristanna á Íslandi",
    "text": "Sælir ágætu veffélagar ,- einkum Fresca!. Er búinn að vera fjarri\ngóðu gamni erlendis ( best geymdur þar , hm.) , en hafið þið\níhugað hve mikinn þátt DC-3 Dakota / C-47, eiga í uppbyggingu\nfarþegaflugs á Íslandi ,- flestir í eigu Flugfélags Íslands.?\nMér finst þessi ótrúlegi vinnuþjarkur liggja hálf óbættur hjá\ngarði , en fyrst nokkrar tæknilegar upplýsingar.\nDC-3 / C-47————-:\n————————\nHreyflar : Tveir P&W R-1830 - 90 D/92 Twin Wasp , 14 cyl 2R.\nVænghaf :29 m ,lengd : 19,6 m.  hæð 5,2 m, vængflötur 96,7m2.\nÞyngd : tóm 7700 kg. , hlaðin 11400 kg. , max. overl. 14900kg\nHámarkshraði : 370 km./kls.\nMax. klifur : 366 m./min.\nFlughæð : 23 000 fet.\nFlugdrægi : 3400 km.\nFarþegafjöldi : 28 + 2 flugmenn , og stundum  1 “navro”\nFyrsta flug : 17. dec. 1935\nFyrsta afhending : C-41, oct. 1938.\nÍslendingar hafa átt allmargar DC-3 , og eiga eina enn ,\nsú elsta , TF- NKP , eða Landgræðsludogginn , eins\nog ég hef kallað hann ,- alger gimsteinn - raritet,-\nenn flughæfur. En nú vantar menn eins og Eggert Norðdahl\ntil að taka hlutina saman áður en þeir týnast.\nFlugfélag Íslands átti flestar vélarnar , sem hétu\nFaxa- nöfnum , Glitfaxi etc. og líklega höfum við alls\nátt 10 stk. með samtals mörg hundruð þúsund flugtíma ,- flest\nnotaðar hervélar frá Bandaríkjamönnum.( TF-ISA/B/H osfrv.)\nHvernig var DC-3.?\n——————\nAfar fín vél og vinsæl ,- og örugg ,- en ekki “ pressurized”\nþannig að hún var venjulega á kafi í “baunasúpunni” ef\neitthvað var af veðri. Þrælsterk ,- auðveld  , með ágætis\nafísingarbúnað og flaug ágætlega á einum hreyfli.\nEn hvað varð af okkar þristum. ?\nÞví miður fórust 3 hér “ með manni og mús” og í engu þeirra\ntilfella var vélunum um að kenna.\nEin fórst á leið frá Rvk. til Ak. í Héðinsfirði ,  hafði\nsnúið við í slæmu skyggni og sjónflugi. Var á leið VNV í\nstífri NA átt og “driftaði” inn í fjallshlíðina vestan megin\nfjarðarins. Allir fórust ,- um 30 manns og var þetta mikil\nblóðtaka fyrir þjóðina. Þetta var snemma á 6. áratugnum.\nÖnnur fórst rétt eftir 1950 á leið frá Ve. til Rvk. líka\nfull af farþegum. Tvær DC-3 voru veðurtepptar í Ve. ,\nsvo þegar var fært fóru allir farþegarnir með fyrri vélinni.\nHún kom yfir Rvk. í dimmu SV- éli og flaug útá Faxaflóa\nog sást ekki meir. Flugmennirnir tilkynntu ekkert óeðlilegt.\nStuttu síðar lenti hin vélin tóm af farþegum. Flak þessarar\nvélar liggur út af Straumi og er “helgaður” staður. Þetta\nvar líka mikið áfall fyrir okkar litlu þjóð.\nLöngu seinna , eða um 1967 fórst svo DC-3 frá Flugsýn í\nlendingu í Ve.  í vestur , á A-V braut í mjög lélegu skyggni.\nEins og þeir sem þekkja lendingaraðstæður þar vita , þá eru\nhæðir við brautarendann sem þarf að fara á milli og svo\nsnarbrattir klettar í sjó. En hæðirnar eru 3 ,- ekki 2 , svo\nþað er hægt að villast á staðsetningunni í slæmu skyggni.\nÞar fórust 4 minnir mig , en vélin var hlaðin vörum ,\naðallega gosi og öli.\nEin vél skemmdist svo í Grænlandi en um örlög hinna hinna\nveit ég ekkert , þmt. “ Jökuls” sem Loftleiðamenn björguðu\naf Bárðarbungu og flugu til Rvk. ( Kiddi Olsen og Alfreð E.)\nÞessi happafengur er talinn hafa komið fótunum undir\nLoftleiðir.\nÉg hef aðeins einusinni flogið DC-3 og þá í hægra sæti og\nfanst það frekar lítið spennó . Hún “eltir vel” segir einn\nágætur flugstjóri.(J.K.S.) , en mér fanst hún bæði rása og\nvelta. Gaman væri að fá fleiri sögur og fróðleik um þennan\nvinnuþjark sem mörg okkar lásu um í dönsku í menntó ,- eða\n“ Den trofaste travler treer.”\nLiberato",
    "url": "https://www.hugi.is/flug/greinar/48047/saga-thristanna-a-islandi/",
    "url_id": "48047",
    "id": "312938",
    "replies": [
        {
            "user": null,
            "user_id": null,
            "date": "2001-10-24 12:24:00",
            "id": "312939",
            "reply_to_id": "312938",
            "text": "Góð grein. Þetta voru og eru fallegar vélar en klifrið var nú ekkert spes á þeim 388m/min =umþabil 1200 fet. Það er alltaf gaman að skoða þristinn í skýli 3"
        },
        {
            "user": null,
            "user_id": null,
            "date": "2001-10-24 12:41:13",
            "id": "312940",
            "reply_to_id": "312939",
            "text": "já , það er satt , þetta er fallegur gripur ,\nen ég gleymdi hestaflafjöldanum ´P&W- 1830\nhreyflunum , en þeir voru 1200 hp. Svo var\ngerður “Super DC-3 ” / C-117D / R4D-8 með\nsterkari grind og stífðum vængendum og var\nnotuð mikið til flutninga fyrir NAVY ofl. Hún\nvar með 2 Wright   R- 1820-80 9 cyl. Cyclone\n1535 hp. eða upptjúnaður B-17 hreyflar. Svona\nvél var og er etv. enn á statífi inni á\nKeflavíkurvelli. Seinna var reynt að setja turbo\nprop á hana , RR og P&W , en gekk ekki vel.\nLIB"
        },
        {
            "user": "Fresca",
            "user_id": "12406",
            "date": "2001-10-24 21:22:21",
            "id": "312941",
            "reply_to_id": "312938",
            "text": "Æ já, gamli Þristurinn. Ég hef nú ekki gerst svo frægur að fljúga slíkri vél, en á meðan “Páll Sveinsson” er við lýði er enn von. Varðandi Þristinn í uppbyggingu farþegaflugs á Íslandi á hann stóra (stærstan) þátt í því, en ekki bara hér heima. Sögubækur segja að hann eigi einn stærsta þátt í uppbyggingu flugfélaga í heiminum eftir stríð.\nSaga DC-3 hófst á fjórða áratugnum þegar TWA vildi fá flugvél sem gæti keppt við United Boeing 247. Upphaflegu kröfurnar voru þriggja hreyfla vél, en Douglas sannfærði þá um tveggja hreyfla vél, sem þeir samþykktu ef hún gæti klárað flugtak með fulla hleðslu frá öllum flugvöllum TWA og gæti haldið hæð (MSA) á einum á öllum þeirra leiðum. Til að mæta öllum þessum kröfum var Douglas Commercial no. 1 byggð (DC-1), og flaug hún fyrst 1933. Nokkrar lagafæringar voru gerðar og út kom DC-2. Vegna pressu frá flugfélögunum (sem voru farin að nota DC-2) ákvað Douglas að byggja lengda útgáfu af DC-2 til þess að hægt væri að setja rúm fyrir farþegana um borð, og útkoman var DST (Douglas Sleeper Transport) og var með 14 bedda. Á daginn voru sett 21 sæti í hana og DC-3 var fædd.\nVarðandi Jökul (DC-3/C-47) sem lenti uppi á Bárðarbungu þá segir Alfreð Elíasson frá því í sinni bók, Alfreðssaga og Loftleiða. Það sem gerðist í stuttu máli var að við Geysisslysið 1951 sendi herinn á Keflavíkurflugvelli eina DC-3/C-47 á skíðum til að taka áhöfnina í bæinn. Lenti vélin en snjórinn var þungur (og þeir hátt) að þeir neyddust til að skilja vélina eftir uppi á Jökli. Einhverju síðar ákváðu Loftleiðamenn að reyna bjarga henni af jöklinum enda staðan bág hjá þeim (búinir að missa Geysi og hún talsvert undirtryggð).\nKeyptu þeir Jökul (sem hún var svo nefnd) af hernum sem brotajárn og vildi herinn að hún yrði þá eyðilögð en féllu þó frá því. Var farið upp á jökul og vélin grafin upp, en hún hafði alveg fennt í kaf. Hoppað var um borð og virkaði allt eins og vélin væri að koma úr skýli, m.a.s. mótrarnir ruku í gang. Var henni svo flogið á mel meðan Vatnajökuls og svo þaðan í bæinn. Var talað um þetta í blöðum sem einstakt afrek í sögu flugmálanna (er mér sagt því þetta var fyrir minn tíma). Var lappað aðeins upp á hana og hún svo send til Bretlands til breytinga til farþegaflugs.\nÞað er af Jökli að segja að hún var seld til IBERIA sem notaði hana í rúm 20 ár og seldi hana svo til Filippseyja og var henni lagt þar 1978 (með tæpa 30.000 tíma á bakinu). Þegar fréttist af Jökli í flugvélakirjugarði tóku fulltrúar Pratt & WWhitney sig til, sóttu það sem eftir var af stjórntækum Jökuls og gáfu Loftleiðum að gjöf. Þau eiga nú að vera hjá Flugsögufélaginu.\nAfrek þetta vakti mikla athygli út um allan heim og keypti Hollywood meira að segja kvikmyndaréttin af þessari sögu, þó að ég held að myndin hafi aldrei verið gerð. En til er heimildarmynd um þetta sem hefur verið sýnd í Sjónvarpinu.\nKveðja\nFresca"
        },
        {
            "user": null,
            "user_id": null,
            "date": "2001-10-24 22:57:21",
            "id": "312942",
            "reply_to_id": "312941",
            "text": "Kærar þakkir Fresca!\nÞetta var verulega gott og skemmtilegt innlegg.\nOg gaman að heyra um örlög Jökuls. Svona luma\nnú ýmsir á ýmsu .\nLib."
        },
        {
            "user": null,
            "user_id": null,
            "date": "2001-10-25 12:56:40",
            "id": "312943",
            "reply_to_id": "312938",
            "text": "Ég held að ég mundi éta skírteinið mitt fyrir það eitt að fá að taka í stýrið á þristinum hjá Landgræðslunni. Djöful er hún falleg"
        },
        {
            "user": null,
            "user_id": null,
            "date": "2001-10-25 13:36:51",
            "id": "312944",
            "reply_to_id": "312943",
            "text": "Þú átt eftir að taka í dúlluna. Ég þekki marga sem\nfljúga henni , en maður vill ekki vera að nefna\nnöfn hér. Tékkaðu á þessum strákum ,- allt\nöðlingsmenn og klárir flugmenn og ræddu við þá\nfyrir vorið áður en þeir byrja. En þá máttu ekki\nvera búinn að éta skýrteinið þá.! Fáðu þér frekar\nhangikjötssamloku. Það er fjandi töff að fljúga\nþessari vél í 100-200 feta hæð á 200 mph. indic.!\nÞá hefur gæsahúð mín risið hæst á flugferlinum og\nþað var með áburðarfarm til Fagurhólsmýrar\nfyrir 35 árum. Held það hafi verið Gunnfaxi ,\neða TF-ISH . Ekki segja neinum frá þessu !\nLib."
        },
        {
            "user": null,
            "user_id": null,
            "date": "2001-10-25 14:01:33",
            "id": "312945",
            "reply_to_id": "312944",
            "text": "…….ps.  þarna var ég ekki við stýrin , enda\nheldur ungur þá."
        }
    ]
}
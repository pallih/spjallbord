{
    "forum_title": "Vefsíðugerð",
    "user": "sigurdsson",
    "user_id": "408",
    "date": "2003-06-13 18:19:11",
    "title": "Mozilla Firebird",
    "text": "Undanfarið hef ég verið að fylgjast meira með Mozilla vafranum góða og ég verð að segja að hann er svoooo mikið að rokka. Það sem er kannski að rokka ennþá meira er annar vafri sem er byggður á Mozilla og heitir Firebird (hét áður Phenix). Hann er ennþá á þróunarstigi en er samt orðinn nægilega góður finnst mér svo ég ákvað að skipta alveg úr Internet Explorer sem ég hef alltaf notað. En það er kannski með þetta eins og svo margt annað að þegar þú veist ekki betur finnur þú auðvitað ekki ástæðu til að breyta :-)\nFyrir þá sem hafa aldrei heyrt minnst á Mozilla vafrann byggir hann á Gecko vélinni sem  sér um, í mjög stuttu máli, að teikna vefsíðurnar á skjáinn fyrir fram þig.\n“Gecko is the revolutionary next-generation browser engine designed to support open Internet standards such as HTML 4.0, CSS 1/2, the W3C Document Object Model, XML 1.0, RDF, and JavaScript. Gecko also includes a set of complementary browser components that work alongside the layout engine to form the founding platform for the Mozilla browser and for products from commercial vendors such as Netscape 6, the AOL-Gateway browsing appliance, and others.” -\nhttp://www.mozilla.org/newlayout/\nFirebird er frábrugðinn Mozilla pakkanum að því leita að aðeins er um að ræða vafra en ekki póst- og spjallforrit sem koma með hinum. Hann er líka einfaldari í notkun og fljótari að keyra upp þegar þú þarft að nota hann. Verandi fyrrum IE notandi fann ég fljótlega hraðaukningu. Síður eins og spjallið á Visir.is sem getur stundum verið verkur í afturendann virkuðu allt í einu eins og í draumi.\nÞað fyrsta sem þú tekur eftir, ef þú hefur notað Phenix, er að það er komið nýtt “theme” eða útlit. Þetta nýja finnst mér stórfínt og það tók enga stund að venjast því. Það sem heillar mig mikið við Firebird er hversu einfaldur hann er, það er ekkert auka drasl sem er eitthvað að þvælast fyrir þér. Bara þessir nauðsinlegu takkar eins og áfram, til baka, stop og helstu stillingar.\nEitt af því sem ég ákvað að prófa þegar ég skipti úr IE var svo kallað “Tabbed browsing” sem ég mæli með að fólk skoði. Kosturinn við þetta er að þú getur verið með margar síður opnar inní einum vafra í stað þess að þurfa alltaf að opna nýjan og nýjan vafra fyrir hverja vefsíðu sem þú vilt skoða, þ.e.a.s ef þú vilt hafa margar síður opnar í einu.\nAnnað nýtt sem IE notendur hafa ekki fengið að venjast eru auka viðbætur sem hægt er að sækja fyrir Firebird og Mozilla. Þegar eru til einhverjir tugir af viðbótum sem hægt er að sækja. Ég prófaði t.d að sækja “Web Developer” viðbótina en hún inniheldur nokkur sniðuga möguleika eins og að slökkva á JavaScript, Java og CSS með einum músarsmell. Einnig er hægt að fela allar myndir á viðkomandi vefsíðu, sýna útlínur HTML hluta eins og texta, mynda eða taflna o.m.f. Önnur sniðug viðbót sem ég prófaði heitir “Mouse Guestures” en með henni getur þú stjórnað vafranum með því að hreyfa músina þína eftir ákveðnum reglum og þannig t.d farið á milli vefsíðna, stækkað smáar myndir og eitthvað fleira sem ég er ekki búinn að prófa.\nMozilla hefur alltaf verið með betri stuðning fyrir þá sem eru að smíða vefsíður en flestir vafrar. T.d mæla margri með að nota Mozilla ef þú ert að skrifa JavaScript því hann gefur þér nákvæmari og betri upplýsingar um allar villur í JavaScript Console tólinu sem fylgir með. Ekki skemmir fyrir að stuðningur við þekkta vefstaðla eins og XML, CSS, HTML o.s.frv. er með besta móti.\nEftir atburði síðustu daga og vikna er líka kominn önnur ástæða til að skipta þar sem svo virðist sem Microsoft ætli ekki að koma með nýjan vafra fyrr en árið 2005 þegar Longhorn, næsta útgáfa af Windows á að koma á markað. Hægt er að lesa meira um þetta á síðunni hjá vefsnillingnum Jeffrey Zeldman.\nNokkrir vel valdir tenglar :\nhttp://www.mozilla.org/projects/firebird/\nhttp:// www.zeldman.com/daily/0603a.shtml#goredbylonghorn",
    "url": "https://www.hugi.is/vefsidugerd/greinar/149243/mozilla-firebird/",
    "url_id": "149243",
    "id": "1131557",
    "replies": [
        {
            "user": "Spa",
            "user_id": "5037",
            "date": "2003-06-13 18:27:34",
            "id": "1131558",
            "reply_to_id": "1131557",
            "text": "Ætti þetta ekki vera á ‘Netið’ þetta tengist vefsíðugerð lítið, annars styður þetta XHTML 1.0?\nÉg verð að prufa þetta :P svara svo aftur ef þetta er eitthvað cool :]"
        },
        {
            "user": "Spa",
            "user_id": "5037",
            "date": "2003-06-13 19:42:46",
            "id": "1131559",
            "reply_to_id": "1131558",
            "text": "Auðvitað styður hann xhtml."
        },
        {
            "user": "XorioN",
            "user_id": "41632",
            "date": "2003-06-13 18:36:48",
            "id": "1131560",
            "reply_to_id": "1131557",
            "text": "jájá þetta eru engar nýjar fréttir fyrir mig.\nÉg er vanur maður og kann á sona lagað og ég kann svo sannarlega á þetta."
        },
        {
            "user": "manilla",
            "user_id": "9376",
            "date": "2003-06-13 18:45:38",
            "id": "1131561",
            "reply_to_id": "1131557",
            "text": "kanski að maður fari að skella sér í að prufa mozilla, opera er orðinn ansi hægur og krassa reglulega. Ein spurning samt, er fídus til að slökkva á hljóðinu í vafranum, þeas í java og þannig líka(ekki bara midi og álíka) , það er ekkert meira pirrandi en að geta ekki slökt á hljóðinu í einhverjum java leik þegar maður vill frekar hlusta á tónlist úr winamp"
        },
        {
            "user": "Aquatopia",
            "user_id": "9",
            "date": "2003-06-13 19:18:02",
            "id": "1131562",
            "reply_to_id": "1131557",
            "text": "Þessi browser er algjör draumur :) Samt nota ég Konqueror. Finnst hann einhverja hluta vegna þægilegri."
        },
        {
            "user": "drop",
            "user_id": "90",
            "date": "2003-06-13 21:20:10",
            "id": "1131563",
            "reply_to_id": "1131557",
            "text": "Já, hef notað Firebird síðan phoenix núll komma eitthvað. Var reyndar alltaf með IE sem default en síðan 0.5 kom út hefur Firebird verið default vafrinn minn.\nÉg nota luna theme-ið(IE lookalike) með smá breytingum. Ótrúlega þægilegt að þrufa bara að skrifa nokkrar línur í css skjali til að breyta því sem pirrar mann í útlitinu á vafranum.\nscreenshot hér: www.destroydrop.com/misc/firebird.png\nÞau extensions sem ég get ekki verið á eru:\nAll-in-one - Gestures, Rocker navigation og eitthvað fleira.\nTabbrowser Extension - Fullt af stillingum fyrir tabs.\nOg eins og skhyler sagði þá er javascript console-ið ótrúlega þægilegt… ég get ekki án þess verið."
        },
        {
            "user": "drop",
            "user_id": "90",
            "date": "2003-06-14 00:08:57",
            "id": "1131564",
            "reply_to_id": "1131563",
            "text": "Bara kúl að það sé hægt að breyta !!! En ég er orðinn soldið pirraður núna, ég er búinn að reyna að breyta einvherju en það er ekki að ganga. Væriru nokkuð til í að útskýra þetta aðeins fyrir okkur aulunum :P"
        },
        {
            "user": "drop",
            "user_id": "90",
            "date": "2003-06-14 00:50:03",
            "id": "1131565",
            "reply_to_id": "1131564",
            "text": "Ég notaðist aðalega við þessa síðu:\nhttp://texturizer.net/firebird/tips.html\nSvo bara að leitaði ég bara á firebird foruminu að öðru sem mig vantaði.\nhttp://forums.mozillazine.org/index.php?c=4\nSetti user.js, userChrome.css og userContent.css skrárnar mínar hingað:\nhttp://www.destroydrop.com/misc/firebird/"
        },
        {
            "user": "Bake",
            "user_id": "5588",
            "date": "2003-06-13 22:22:14",
            "id": "1131566",
            "reply_to_id": "1131557",
            "text": "Einn annar fídus sem mætti vel minnast á, fídus sem fólk tekur kannski ekki eftir alveg strax.\nEngir popuppar.\nÞað eru Engir popup gluggar sem bögga mann.\nÉg tók ekki eftir þessu fyrr en ég þurfti að nota IE allt í einu eftir þónokkra daga af Firebird browsi. Þá fékk maður aftur kunnuglegan kipp í hendina. Örsök þessa kipps var sú að hendin fór beint í það að loka popup gluggum jafnharðan og þeir spruttu upp."
        },
        {
            "user": "cre",
            "user_id": "6534",
            "date": "2003-06-14 01:02:04",
            "id": "1131567",
            "reply_to_id": "1131557",
            "text": "já loksins er kominn vafri sem er verðugur arftaki ie.\nþó nota ég ennþá ie einfaldlega vegna þess að hann er fljótari að rendera síður. en þegar firebird verður orðinn jafn snöggur og ie mun ég ekki hika við að skipta."
        },
        {
            "user": "poolarinn",
            "user_id": "3574",
            "date": "2003-06-14 02:18:13",
            "id": "1131568",
            "reply_to_id": "1131567",
            "text": "mér finnst Firebird mjög góður vafri, verst er að ég kann ekki að fá Java og Flash(er samt búinn að fá drivera fyrir java en þeir virðast ekki virka, og Flash downloadast inná tölvuna og síðan ekkert meir, sé ekki flasið í browsernum)"
        },
        {
            "user": "drop",
            "user_id": "90",
            "date": "2003-06-14 03:10:57",
            "id": "1131569",
            "reply_to_id": "1131568",
            "text": "http://texturizer.net/firebird/faq.html#2.1\nÞarna eru leiðbeiningar sem sýna hvernig maður setur inn flash og java."
        },
        {
            "user": "poolarinn",
            "user_id": "3574",
            "date": "2003-06-14 03:15:38",
            "id": "1131570",
            "reply_to_id": "1131569",
            "text": "tékka á þessum leiðbeiningum"
        },
        {
            "user": "spaceball",
            "user_id": "9266",
            "date": "2003-06-15 21:26:22",
            "id": "1131571",
            "reply_to_id": "1131557",
            "text": "hvar fannstu þessa web dev viðbót?"
        },
        {
            "user": null,
            "user_id": null,
            "date": "2003-06-15 21:52:48",
            "id": "1131572",
            "reply_to_id": "1131571",
            "text": "Þær eru allar hérna á sama stað :\nhttp://texturizer.net/firebird/extensions.html\nÞú getur líka smellt á Tools > Options og svo “Get new extensions” í Firebird."
        },
        {
            "user": "Cazper",
            "user_id": "1360",
            "date": "2003-06-19 11:24:49",
            "id": "1131573",
            "reply_to_id": "1131557",
            "text": "Já Pheonix er snilldar browser, ég skipti algjörlega yfir í hann í 0.5, nota núna bara IE þegar ég er að testa vefsíður og svoleiðis.\nÞað sem ég fíla mest við Pheonix miðað við aðra Mozilla vafra líkt og Netscape 7, er að þegar ég skipti milli flipa þá er það bara gamla góða CTRL+TAB, en ekki CTRL+PageUp/PageDown (virkar reynar líka) og það er náttúrúlega bara mesta snilldin.\nsíðan eru aðrir IE flýtilyklar sem eru möst í browserum, eins og Alt+D, sem fer með bendilinn beint uppí Address barinn.\nEinnig annar skemmtilegur flýtilykill frá IE\nslærð inn bodvarsson og ýtir á CTRL+Enter þá fer hún beint inná\nhttp://www.bodvarsson.com.\nþessir litlu hlutir gleðja mig svo, enda eru það hlutirnir sem fær fólk til að skipta og nota hlutina…Usability :D\nreyndar vissi ég ekki af þessum aukapökkum sem hægt er að installa, þakka þér fyrir það :)"
        }
    ]
}
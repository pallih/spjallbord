{
    "forum_title": "Sagnfræði",
    "user": "xark",
    "user_id": "1706",
    "date": "2001-11-11 19:27:46",
    "title": "Innrásin í Rússland",
    "text": "Innrásin í Rússland.\nStríðið í Rússland var stærsta og blóðugasta stríðið í seinni heimsstyrjöldinni.\nÞegar í ágúst 1940 hófst undirbúningurinn að innrásinni og 18.desember 1940 voru gerð formleg fyrirmæli um innrás í Rússland,Rauðskeggs-átætlun (Barbarossa) og var gert ráð fyrir að ráðast á Sovétríkin 15.mai 1941.\nAð sigra Sovétríkin og kommúnisman og fá nýlendu og útþennslusvæði var megintilgangur Hitlers og hafði hann þegar lýst yfir því löngu áður.\nHann áleit Rússa vera lægri kynþáttur sem ættu að vera þrælar Þjóðverja eða útrýma.\nHann vildi fá Pólverja í lið með sér og lofaði þeim stóru landi en þegar Pólverjar höfnuðu því gerðu Þjóðverjar bandalag við Rússa og þeir skiptu Póllandi á milli sín. En Rússar og Þjóðverjar voru vinir,á yfirborðinu.\nMargir hershöfðingar Þjóðverja mótmæltu þessari innrás og sögðu að vegalengdir væru of miklar og að berjast þyrfti á tvennum vígstöðvum þar sem Bretar voru ekki sigraðir en einmitt það vildi Hitler koma í veg fyrir.\nÁ þessum tíma var verið að skipta um vopnabúnað hjá rússneska hernum og var herinn því mjög veikur akkúrat þegar innrás Þjóðverja átti að hefjast. Frestun á innrásinni gæti því valdið Þjóðverjum miklum vandræðum en einmitt það gerðist, 5 vikna töf varð.\nInnrás Ítala í Grikkaland 28.okt 1940 endaði svo illa að þeir þurftu hjálp og ákvað Hitler að ráðast á Grikkland en það átti ekki að tefja innrásina í Rússland.\nÞá gerði Júgoslavía uppreisn gegn Þjóðverjum en þeir voru þvingaðir til samstarfs rétt áður. Júgoslavía og Grikkaland voru svo gjörsigruð og Breski herinn sem átti að aðstoða Grikki flýði til Krítar en Þjóðverjar hertóku eyjuna líka eftir mikið mannfall.\nEftir alla þessa töf hóst svo innrásin 22.júni 1941, kl 4 um morguninn.\nInnrásarhernum var skipt í þrennt. Norðurherinn undir stjórn Leeb átti að sækja til Leningrads. Miðherinn undir stjórn Bocks átti að sækja til Moskvu um Hvíta-Rússland. Suðurherinn átti svo að fara til Úkraínu en hann var undir stjórn Rundstedts. Að auki voru rúmenskir og ungverskir herir til stuðnings ásamt því að mikill fjöldi sjálfboðaliðaa víðs vegar að úr löndum sem Þjóðverjar höfðu hertekið tóku þátt, í “krossferð gegn kommunsima” eins og það var orðað.En yfir 3 milljónir hermanna voru í innrásarhernum.\nInnrásin kom Rússum mjög á óvart og var nær öllum flugher Rússa eytt á jörðinni,um 2000 flugvélum og urðu þeir fyrir miklu tjóni.Þjóðverjar beittu leifturstríðs aðferðum sínum og innikróuðu þeir oft hundruð þúsunda heri Rússa en stærsti sigurinn var þegar allur Úkraínuherinn var tekinn til fanga,um 650.000 hermenn og var það stærsta uppgjöf í sögunni. Þó að Þjóðverjar hafi sigrað þessa orustu töpuðu þeir stríðinu útaf henni, vegna þess að sóknin til Moskvu tafðist um einn og hálfan mánuð,er talið er.\nEn 2.október hófst svo lokasóknin til Moskvu og og þegar þeir voru 150 km frá Moskvu var annar risastór rússneskur her sigraður.\nHitler lýsti þá yfir að stríðið yrði búið fyrir jól en í lok nóvember skall skyndilega á “rússneski veturinn”.Frostið varð allt að 40° og hermennirnir höfðu engan vetrarfatnað og sóknin stöðvaðist rétt fyrir framan borgina.Hermennirnr fengu lítinn og jafnvel engann mat né skotfæri og ekki batnaði ástandið þegar Rússar fóru að gera árásir.\nÞegar Þjóðverjar komu að úthverfum Mosvu þann 4.desember gerðu Rússar stórsókn og vonuðust til þess að sigra allan miðher Þjóðverja. Sóknin stöðvaðist samt af mikilli mótspyrnu Þjóðverja sem voru þó í mjög slæmri aðstöðu.\nHitler gaf upp Rauðskeggsáætlunina stuttu síðar en mannfallið var mikið.Þjóðverjar misstu um 750.000 hermenn og Rússar 4 milljónir hermanna.Tjónið miklu meira fyrir Þjóðverja þar sem þeir gátu ekki bætt tjónið upp en það gáu Rússar hins vegar gert.\nEn upphaflegt markmið innrásarinnar,að sigra Sovétríkin og kommunisman og ná öllu landi á milli Kaspíhafs og Hvítahafs mistókst.Ekki heldur tókst að ná Leningrad, Moskvu eða Kákasus fjöllum þar sem miklar olíulindir voru.Fyrir utan það voru Rússar að verða öflugri og framleiðsla þeirra var að aukast mikið,m.a. á T-34 skriðdrekanum en Rússar áttu bara nokkur eintök af honum þegar innrásin hófst.\nRússar fluttu verksmiðjur sínar líka til Úralfjalla,en þangað náðu flugvélar Þjóðverja ekki.\n—————————————————————–\nMun svo líklegast halda áfram með framhaldið á stríðinu í Rússlandi en þetta er bara fyrsta árið en Rússlandsstríðið stóð í 4 ár.\nHeimild: Heiferman,Ronald.Seinni heimsstyrjöldin.Fjölva-útgáfa",
    "url": "https://www.hugi.is/saga/greinar/50774/innrasin-i-russland/",
    "url_id": "50774",
    "id": "333316",
    "replies": [
        {
            "user": "ritter",
            "user_id": "7998",
            "date": "2001-11-11 21:41:07",
            "id": "333317",
            "reply_to_id": "333316",
            "text": "Sæll,\nGóður!  “Keep up the good work!!” :)\nKv.\nHjörtu"
        },
        {
            "user": "ritter",
            "user_id": "7998",
            "date": "2001-11-12 15:23:42",
            "id": "333318",
            "reply_to_id": "333316",
            "text": "Sæll,\nT-34 var öflugur skriðdreki með stóra fallbyssu og þykka brynvörn.  Gallinn var að hann fór ekki svo ýkja hratt yfir.  Þjóðerjar voru með ýmsar gerðir af skriðdrekum á austurvígstöðvunum.  Þeir sem eitthvað réðu við T-34 voru Tiger, sem var mjög þungur og lítt hraðskreiður og meira notaður í vörn en sókn, og Panther, sem var mjög hraðskreiður en að sama skapi ekki eins brynvarinn.  Besti skriðdreki stríðsins að mati margra er þó þýski JagdPanther-drekinn en gallinn við hann var að hann var einungis smíðaður í lok stríðsins og voru aðeisn 300 framleiddir.  Þar af voru aðeins fáir sem voru notaðir vegna knýjandi eldsneytisskorts Þjóðverja.\nÞess má svo geta að einkum breskir skriðdrekar og bandarískir eftir stríð hafa allir verið meira eða minna hannaðir upp úr þýskum drekum úr stríðinu.\nKv.\nHjörtu"
        },
        {
            "user": "Titan",
            "user_id": "7585",
            "date": "2001-11-12 17:08:55",
            "id": "333319",
            "reply_to_id": "333318",
            "text": "haltu áfram ;)!! vantar ennþá 3 bls í söguritgerðina !! :D"
        },
        {
            "user": "azrael72",
            "user_id": "12295",
            "date": "2001-11-12 22:48:21",
            "id": "333320",
            "reply_to_id": "333318",
            "text": "T34 var ný reyndar ekki vel vopnaður fyrst um sinn.  Hann var búinn 76mm fallbyssu sem var að vísu betri en það sem þýsku drekarnir notuðust við en hún var ekki nærri því eins gott vopn og þýska 75mm eða hvað þá 88mm byssan.  Það var ekki fyrr en 1943 (ef ég man rétt) sem T34 var búinn 85mm byssu og þá fyrst er við hæfi að tala um að hann hafi verið þungvopnaður.\nEinnig er rangt að hann hafi farið hægt yfir.  Hann var smíðaður upp úr hinum bandaríska Christie dreka sem var ákaflega hreyfanlegur og með góðum belta og fjöðrunarbúnaði sem gerði hann mun betri í öllum akstri en þá þýsku.\nEf tala á um galla á T34 þá ber helst að nefna að áhöfnin var lítil, talstöðvar engar og þegar líða tók á stríðið voru þýsku drekarnir mun betri (Tiger, Panter sem þú nefnir og fleiri).\nPantherinn var mjög vel brynvarinn þó að hann hafi ekki verið með þykkt í líkingu við hinn nær ósigrandi Tiger.\nJagdPantherinn er auk þess ekki skriðdreki tæknilega séð þar sem hann var ekki með byssu í hreyfanlegum turni, og telst því til Skriðdrekabana (tank destroyer), en vissulega var hann álitlegt verkfæri.\nmit panzergruB! :)"
        },
        {
            "user": "ritter",
            "user_id": "7998",
            "date": "2001-11-14 16:31:14",
            "id": "333321",
            "reply_to_id": "333320",
            "text": "Sæll,\nÞetta er örugglega allt rétt hjá þér félagi :)  Það sem ég meinti aðallega með T-34 var að hann var ekki mjög hraðskeiður miðað við þá skriðdreka sem Þjóðverjar notuðu í fyrstu eins og Panzer III og Panzer IV sem voru reyndar óttalegar dollur.  Oft er þó ekki gerður sérstakur greinarmunur á skriðdrekum og skriðdrekabönum en þetta er samt satt, þarna er töluverður munur á.  Turninn á Jagdpanther-drekanum var föst en á móti skilst mér að hann hafi verið mjög færanlegur í heild, gat snúið sér á staðnum nánast.  Tigerinn var vel brynvarinn en samt ekki hraðskreiður.\nKv.\nHjörtu"
        },
        {
            "user": "xark",
            "user_id": "1706",
            "date": "2001-11-14 19:46:48",
            "id": "333322",
            "reply_to_id": "333321",
            "text": "Sælir\nT-34 náði 55km hraða á klst en PzkwIV skriðdreki Þjóðverja náði bara 40km hraða."
        },
        {
            "user": "ritter",
            "user_id": "7998",
            "date": "2001-11-16 16:45:17",
            "id": "333323",
            "reply_to_id": "333322",
            "text": "Sæll,\nHmmm…. hvaða tegund af T-34 erum við að tala um?  En þetta getur evrið einhver vitleysa í mér sko, skal ekki fullyrða um það :)  Hef ekki “stúderað” austurvígstöðvarnar nærri því eins mikið og aðrar vígstöðvar Þjóðverja.  Veit það hljómar asnalega þar sem þetta voru óneitanlega aðalvígstöðvarnar en þannig er það bara :)\nKv.\nHjörtu"
        },
        {
            "user": "azrael72",
            "user_id": "12295",
            "date": "2001-11-17 13:26:02",
            "id": "333324",
            "reply_to_id": "333323",
            "text": "það er töluvert villandi að tala um hámarkshraða, því að það sem máli skiptir í raun er hraði skriðdrekanna yfir ójafna jörð.  T34 var mun betri í allri slíkri yfirferð en þeir þýsku og auk þess hraðskreiðari á jafnsléttu, en þó varð breyting á þegar þýski Pantherinn (pzkfw V) kom á sjónarsviðið 1943… hann var að öllu leyti betri, og í raun langbesti skriðdreki stríðsins.\nÞað er skemmtileg frásögn í dagbókum SS Panzerdivision Viking þar sem einn Panther eyðilagði 12 T34 dreka er þeir sóttu inn í illa varið þorp.  Þegar hann hafði hæft 10 óvinadreka var hann uppiskroppa með brynskæð skotfæri (anti tank) og notaði því HE (high explosive) skot til að hrekja rússnesku áhafnirnar úr drekunum… því þau bitu auðvitað ekki á brynvörninni :)"
        },
        {
            "user": "Nuff",
            "user_id": "365",
            "date": "2001-11-12 23:31:38",
            "id": "333325",
            "reply_to_id": "333316",
            "text": "Fín grein.\nGleymdir einu. Þjóðverjar voru ekki með réttar ólíur sem virkuðu í -40°C frosti.\nVélar í skriðdrekum og öðrum vélknúnum farartækjum bræddu úr sér."
        },
        {
            "user": "Kristbjorn",
            "user_id": "11677",
            "date": "2001-11-13 01:20:03",
            "id": "333326",
            "reply_to_id": "333316",
            "text": "Þetta er góð lýsing á innrásinni, en það má ekki gleyma að olían var í aðalhlutverki þarna.  Eina olían sem Þjóðverjar réðu yfir 1940 voru takmarkaðar lindir í Rúmeníu.  Það hefði breytt öllu fyrir gang stríðsins ef þeir hefðu náð og haldið lindunum í Kákasus.\nSvo eru ótalin vandræðin með díselskriðdreka vs. bensínskriðdreka.\nKristbjörn"
        },
        {
            "user": "xark",
            "user_id": "1706",
            "date": "2001-11-13 15:23:49",
            "id": "333327",
            "reply_to_id": "333326",
            "text": "Já einmitt.\nSmurolíurnar sem Þjóðverjar notuðu virkuðu ekki í svona miklum kulda og skiðdrekanir urðu því óökufærir.\nEn þegar Rússar gerðu svo gagnsókn að þá voru skriðdrekarnir notaðir bara sem fallbyssur og virkaði það svo vel að sókn Rússa varð að engu.\nKallaðist það “Broddgaltaraðferð” eða eitthvað í þá áttina."
        },
        {
            "user": "zorglubb",
            "user_id": "347",
            "date": "2001-11-13 13:09:15",
            "id": "333328",
            "reply_to_id": "333316",
            "text": "Hitler var svo þegar leið á þessa vonlausu baráttu orðinn skelfilega veruleikafirrtur og færði til á borði sínu herdeildir sem ekki voru til. Bjartsýni þjóðverja var einnig óhófleg og varð þeim að falli. (taka ekki veturinn með í dæmið)"
        },
        {
            "user": "xark",
            "user_id": "1706",
            "date": "2001-11-13 15:50:41",
            "id": "333329",
            "reply_to_id": "333328",
            "text": "Sælir\nJá,Hitler vildi aldrei gefast upp eða bakka með heri sína.\nÞað virkaði vel á fyrstu árum stríðsins því að þá réði enginn við þýska herinn. En seinna þegar bæði Rússar og Bandaríkjamenn voru komnir í stríðið að þá var ofurefli þeirra svo mikið að betra hefði átt að bakka og reyna að verjast. En það vildi Hitler aldrei og mörgum sinnum missti hann risastóra heri í tilgangsleysi td í Túnis,Stalingrad,Ardennasóknin."
        },
        {
            "user": "nirmala",
            "user_id": "13581",
            "date": "2001-11-13 16:19:12",
            "id": "333330",
            "reply_to_id": "333316",
            "text": "Áhugaverð lesning.\ntakk, takk :)"
        }
    ]
}
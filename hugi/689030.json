{
    "forum_title": "Matargerð",
    "user": "helgab23",
    "user_id": "61992",
    "date": "2010-01-26 14:39:47",
    "title": "Svínalundir í hnetusmjörs-sósu",
    "text": "Einfalt og gott (ef þér finnst hnetusmjör gott) :)\nInnihald:\nSvínalund - skorin í 5cm langa kubba\nsalt & svartur pipar\n1 ferna  Matreiðslurjómi\n3-4 msk. Hnetusmjör, (mér finnst betra ef það er með\nhnetum í, en þið ráðið)\nStillið ofninn á 180°C\nByrjið á því að krydda svínalundirnar með piparnum og saltið smá. Steikið þær örsnöggt á pönnu, bara til að loka þeim.\nHrærið saman í potti rjóman og hnetusmjörið svo að hnetusmjörið bráðni.\nSetjið því næst lundirnar í eldfast form og hellið sósunni yfir og inní ofn í ca. 20 min en tíminn fer eftir hversu þykkar lundirnar eru!\nMér finnst best að hafa með þessu kartöflur skornar niður og bakaðar í ólífuolíu. Og svo bara ferskt salat.\nVerði ykkur að góðu ;)",
    "url": "https://www.hugi.is/matargerd/korkar/689030/svinalundir-i-hnetusmjors-sosu/",
    "url_id": "689030",
    "id": "7051062",
    "replies": [
        {
            "user": "totalninja",
            "user_id": "76829",
            "date": "2010-02-21 19:29:43",
            "id": "7081521",
            "reply_to_id": "7051062",
            "text": "ég elska spes rétti :D"
        }
    ]
}
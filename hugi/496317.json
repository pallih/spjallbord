{
    "forum_title": "Músík almennt",
    "user": "Smekkleysa",
    "user_id": "61764",
    "date": "2007-02-20 22:44:16",
    "title": "Ný sending í Smekkleysu",
    "text": "Við vorum að fá í hús fullt af áhugaverðum titlum frá Sub Pop, Deathwish Inc., Ministry of Sound, Hydra Head o.fl.  Annars erum við að tala um nýju plötu The Shins, The Black Angels og fullt af öðru eðal gumsi sem má japla vel á.\n5ive - Versus\nDrone-þungarokksveitin 5ive hefur verið iðnir við kolann frá 2001 og gefið út þónokkrar breið- og þröngskífur.  Versus er nýjasta þröngskífa þeirra félaga og inniheldur hún fjögur lög en þó er hún rétt um hálftími að lengd.  Versus inniheldur m.a. tvær endurhljóðblandanir frá hinum merka tónlistarmanni Justin Broderick sem á árum áður gerði út hina merku Godflesh en er nú leiðtogi Jesu sem gerir seigfljótandi industrial-músík með skírskotanir í My Bloody Valentine, Ride og Motörhead.\nThe Black Angels - Passover CD & LP\nÞað má segja sem svo að sækadelíu-rokksveitin The Black Angels hafi stimplað sig inn á kortið með fyrstu breiðskífu sinni í fyrra.  The Black Angels koma frá hinni merku tónlistarborg Austin í Texas sem hefur alið af sér sveitir á borð við …Trail of Dead, Spoon og að ógleymdum ZZ Top. Passover ætti að falla vel í kramið hjá unnendum Velvet Underground, Jesus and Mary Chain, 13th Floor Elevators og Brian Jonestown Massacre.\nThe Black Angels - First Vietname War 7\"\nBoris With Merzbow - Sun Baked Snow Cave\nBoris kom sá og sigraði með sjöundu breiðskífu sinni, Pink, í fyrra.  Sú skífa halaði inn sætum á innlendum og erlendum árslistum.   Boris er japanskt þríeyki og hefur verið starfrækt frá árinu 1994 og skipa sveitina Takeshi, Wata og Atsuo.  Tónlist þeirra er þung, seigfljótandi og hnausþykk blanda urrandi gítara og ástríðufullum söng.  Lög þeirra eru á köflum sveimandi en engu að síður alltaf stutt í tryllingin.  Ímyndið ykkur Sigur Rós á sterum, drekkandi gambra og að þeir geri ekkert annað en að hlusta á sækadelísk bönd á borð við Blue Cheer, Iron Butterfly og svo harðari bönd á borð við Motörhead, Guitar Wolf og Melvins.  Hér eru Boris á ferð með hávaðameistaranum Merzbow (e.þ.s. Masami Akita).\nBotch - Unifiy Themees Redux\nBotch eru löngu goðsagnakennd sveit.  Sveitin var stofnuð í Seattle árið 1993 og skapaði sér sess með framsæknum og hörðum rokksveitum á borð við Converge, Isis og Drive Like Jehu.  Þegar sveitin lagði upp laupana um aldarmótin skildi hún eftir arfleið og áhrif.  Meðlimir Botch spila í dag í sveitum á borð við Minus The Bear og These Arms Are Snakes sem eru öðruvísi en alls ekki síðri.\nBotch - 061502 CD+DVD\nBotch - American Nervoso\nComets On Fire - Avatar LP\nÞað er ekki orðum ofaukið að Comets On Fire beri höfuð og herðar yfir afturhvarfsrokksveitir samtímans.  Þessi Kaliforníu-ættaða sveit hefur gefið út fjórar breiðskífur og hafa síðustu tvær verið gefnar út af hinu merka útgáfufélagi Sub Pop í Seattle.  Sveitina leiða gítarleikararnir Ethan Miller og Ben Chasny.  Sá fyrrnefndi syngur einnig og rekur Ben Chasny einnig hina frábæru þjóðlagasveit Six Organs Of Addmittance.  Á Avatar hafa Comets On Fire aldrei verið hnitmiðaðri þó svo að alltaf sé stutt í trylltan spunann.  Comets On Fire sækja í brunn eldri meistara á borð við Grateful Dead, Blue Cheer, Stooges og Jimi Hendrix og gera það vel.\nConverge - No Heroes LP\nNo Heroes er nýjasta breiðskífa Íslandsvinanna í Converge.  Eins alvöru rokksveitum sæmir þá eru Converge ávallt í stöðugri þróun og sókn.  No Heroes er gróf, groddaraleg og vönduð.\nConverge - Petitioning Forever LP\nConverge - You Fail Me LP\nConverge - Unloved & Weeded Out\nConverge/Hellchild - Deeper The Wound\nThe Free Design - Redesigned 12\"\nÞessi vanrækta en snilldarlega 60´s sækadelíupoppsveit öðlast nýtt líf með aðstoð Danger Mouse, Madlib, Stereolab, Belle and Sebastian, Super Furry Animals o.fl. valinkunnra listamanna.\nThe Free Design - Redesigned 2 12\"\nMenomena - I Am The Fun Blame Monster\nFyrsta breiðskífa Menomena.  Þeirra nýjasta, Friend and Foe, hefur verið að gera það mjög gott.\nNeko Case - Furnace Room\nNeko Case hefur gert það gott á sólóferli sínum sem og með hljómsveit sinni The New Pornographers.  Hún hefur gjarnan verið kölluð svar jaðarkántrísins við k.d. lang, Dolly Parton og Loretta Lynn.  Á Furnace Room nýtur hún dyggrar aðstoðar Ron Sexsmith og Kelly Hogan úr Rock*A*Teens.\nPelican - The Fire In Our Throats Will Beckon The Thaw 2xLP\nNýjasta breiðskífa hinnar raddlausu doom-metal sveitar Pelican frá Chicago.  Frábær skífa í anda sveita á borð við Neurosis, Isis, Mogwai og Explosions In The Sky.  Tvöfaldur vínill!!!\nThe Shins - Wincing The Night Away\nNýjasta breiðskífa The Shins loksins fáanleg eftir nokkra bið.\nThe Sword - Age Of Winters\nAge Of Winters er fyrsta breiðskífa Texas-sveitarinnar The Sword.  Sveitin spilar þungt rokk sem runnið er undan rifjum merkra sveita á borð við Black Sabbath og Pentagram.  Hljómsveitin vakti snemma athygli á sér fyrir góða tilburði á tónleikum fór snemma í kjölfarið að spila með þekktum nöfnum í rokkgeiranum.  Á fyrsta starfsári sínu afrekaði sveitin að hita upp fyrir ekki ómerkari sveitir en Mastodon, High On Fire, Wolfmother og And You Will Know Us By The Trail of Dead en söngvari síðast nefndu sveitar, Conrad Keeley, hannaði umslag plötunnar.\nNý danstónlist frá Ministry of Sound og Hed Kandi:\nÝmsir - Clubbers Guide 2007 2CD\nÝmsir - Dance Energy 2CD\nÝmsir - Nu Cool 2CD\nÝmsir - Twisted Disco 2CD\nBestu kveðjur,\nBenni",
    "url": "https://www.hugi.is/musik/greinar/496317/ny-sending-i-smekkleysu/",
    "url_id": "496317",
    "id": "4609096",
    "replies": [
        {
            "user": "Dahlia",
            "user_id": "17898",
            "date": "2007-02-21 15:48:11",
            "id": "4612531",
            "reply_to_id": "4609096",
            "text": "Þarf að tjékka á Boris plötunni, Pink var nógu anskoti góð."
        },
        {
            "user": "StackhouseM",
            "user_id": "60043",
            "date": "2007-02-21 18:51:10",
            "id": "4613379",
            "reply_to_id": "4612531",
            "text": "Þá mæli ég með plötunni Heavy Rocks. Allar plötur Boris eru mismunandi, en Heavy Rocks er líklegast sú sem er líkust Pink."
        },
        {
            "user": "Dahlia",
            "user_id": "17898",
            "date": "2007-02-22 09:57:52",
            "id": "4615214",
            "reply_to_id": "4613379",
            "text": "Ok, hef ekki tjékkað á þeirri plötu. Er ekki að fíla þegar þeir fara útí of miklar drone pælingar þannig Heavy Rocks er sennilega næsta plata sem ég tjekka á."
        },
        {
            "user": "hallisign",
            "user_id": "66038",
            "date": "2007-02-23 22:38:37",
            "id": "4621408",
            "reply_to_id": "4609096",
            "text": "The Shins eru frábærir!:):)"
        }
    ]
}
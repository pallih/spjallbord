{
    "forum_title": "Ljóð",
    "user": "MafuZa",
    "user_id": "57401",
    "date": "2009-06-01 08:18:36",
    "title": "Árstíðirnar",
    "text": "Í bragfræðitíma í skólanum fengum við einfalt vekefni: Búið til persónugervingar fyrir árstíðirnar. Ég tók það nokkrum skrefum lengra og bjó til fjögurra erinda kvæði í ljóðahætti um árstíðirnar. Hér má sjá afraksturinn:\nUngur og óreyndur\nandans maður\nVorið er vatnið tært\nSyngja fuglar\nfagurt um upphaf\nVorið er vonarbirta\nBljúg er bænin\nbörnin leika\nSumar er sólar ævintýr\nÁstir og yndi\neilífð er virðist\nSumar er sálar sefjun\nLitir dofna\ndeyja blómin\nHaustið er svartsýnis spá\nDvínar gleði\ngleymist sumar\nHaustið er gráhært grey\nHarðindi hefjast\nað hausti loknu.\nVetur er vonleysið.\nSeint mun sólin\nsindra á ný.\nVetur er hörgull og harmur.\nÉg vona að þið hafið haft ánægju af\n-Arnó",
    "url": "https://www.hugi.is/ljod/greinar/658715/arstidirnar/",
    "url_id": "658715",
    "id": "6712076",
    "replies": [
        {
            "user": null,
            "user_id": null,
            "date": "2009-06-01 22:05:43",
            "id": "6717123",
            "reply_to_id": "6712076",
            "text": "Algjört bragkonfekt Arnór minn."
        },
        {
            "user": "nony",
            "user_id": "37890",
            "date": "2009-08-17 09:22:22",
            "id": "6831635",
            "reply_to_id": "6712076",
            "text": "flott :)"
        }
    ]
}
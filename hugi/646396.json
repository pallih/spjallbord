{
    "forum_title": "Metall",
    "user": "thorok",
    "user_id": "7541",
    "date": "2009-03-09 07:38:19",
    "title": "W:O:A METAL BATTLE - ICELAND - Sveitir tilkynntar",
    "text": "Þessa tilkynningu má\nsækja hér\ní pdf formati\nHljómsveitakeppnin Wacken Metal Battle - á Íslandi\nÍ ár verður í fyrsta sinn haldin á Íslandi undankeppni fyrir alþjóðlegu hljómsveitakeppnina\nWacken Metal Battle\n. Wacken er nafnið á litlum smábæ í Norður-Þýskalandi sem á hverju sumri umturnast í einn allsherjar risa þungarokksbæ þegar\nWacken : Open : Air\nhátíðin er haldin. Fyrstu helgina í ágúst þjarka þar inn fyrir bæjarmörkin\n70.000 gestir\nhvaðanæva úr heiminum til að hlusta á kanónur þungarokksins spila. Í ár er svo komið að hátíðin verður haldin í 20. skiptið og því verður mikið um dýrðir.\nLogo Metal Battle -\nhttp://www.hivenet.is/restingmind/pics/MetalBattle/mb-small.jpg\nÁ síðustu árum hafa skipuleggjendur hátíðarinnar gefið fjöldanum öllum af ungum og efnilegum hljómsveitum tækifæri til að koma og spila á þessari hátíð. Í því skyni settu þeir á laggirnar hljómsveitakeppnina Wacken Metal Battle árið 2004. Sigursveit keppninnar hlýtur m.a. að launum hljómplötusamning fyrir allan heiminn, magnara, trommusett og fullt af öðrum græjum og auðvitað heiðurinn af því að spila að ári fyrir mörg þúsund manns á mun betri stað í prógramminu. Þeim er auk þess boðið að spila á hinum ýmsum undankeppnum næstu Metal Battle keppni út um allan heim!\nÍ ár munu\n20 þjóðir halda undankeppnir\ní sínu landi. Sigursveit hvers lands fyrir sig fær svo þátttökurétt í lokakeppninni sjálfri á Wacken hátíðinni í ágúst.\nFyrirkomulag keppninnar - erlend aðkoma\nHljómsveitir senda inn umsókn um að fá að vera með, og fer sérstök nefnd yfir umsóknirnar og velur 7 sveitir til að taka þátt í keppninni. Einungis eitt kvöld verður haldið, ólíkt öðrum hljómsveitakeppnum sem farið hafa fram hér á landi.\nCover af Aardschok -\nhttp://www.hivenet.is/restingmind/pics/MetalBattle/Aardschok.jpg\nÍ keppninni sjálfri mun dómnefnd sjá um að velja sigurvegara en í henni verður m.a. blaðamaður frá einu stærsta metal-tímariti Evrópu,\nAardschok magazine\n. Aukinheldur er sá aðili með sitt eigið bókunar- og umboðsskrifstofufyrirtæki, sem sér um að bóka tónleika fyrir fjöldann allan af hljómsveitum sem eiga leið um Benelux löndin á tónleikaferðalögum sínum. Einnig sér fyrirtækið hans um skipulagningu eins stærsta rokkfestivals Hollands, Arnhem Metal Meeting.\nSannarlega kanóna hér á ferð og það er því ekki annað hægt að segja en að vera þessa manns hér er mikill fengur fyrir þær sveitir sem hann á eftir að berja augum. Möguleikar sveitanna til að láta á sér kræla á einum stærsta markaði þungarokks í heiminum, Evrópu, munu ekki gera neitt annað en að aukast.\nWacken Open Air\nWacken er stórglæsileg hátíð, þar sem aðbúnaður, aðstaða, öryggi, almenn framkvæmd og utanumhald er til fyrirmyndar. Það kom því ekki á óvart að\nhátíðin hlaut Live Entertainment Awards verðlaunin\ní flokknum\nFestival of the Year í\nÞýskalandi í fyrra.\nSlíkt er sérlega eftirtektarvert í ljósi þess að um 500 tónlistarhátíðir eru haldnar í landinu á ári hverju. Það hefur verið uppselt á þessa hátíð síðan 2006 og fyrir hátíðina í ár var svo komið að það var þegar orðið uppselt á hana um síðustu áramót - heilum 7 mánuðum áður en hátíðin er haldin (fyrstu helgina í ágúst).\nUppselt á Wacken -\nhttp://www.hivenet.is/restingmind/pics/MetalBattle/Wacken09_sold_out.jpg\nTímasetning og staðsetning keppninnar\nKeppnin verður haldin\nlaugardaginn 18. apríl 2009\ní tónleikasal\ntónlistarþróunarmiðstöðvarinnar\ní Reykjavík (TÞM), sem er mjög viðeigandi fyrir þessa hátíð, þar sem staðurinn hýsir æfingarhúsnæði fyrir margar helstu grasrótarhljómsveitir bæjarins. Er aðgangur opinn öllum aldurshópum.\nHljómsveitir valdar\nHljómsveitir sem áhuga höfðu á að taka þátt í keppninni sendu inn umsóknir og hefur sérstök valnefnd farið yfir þær og valið sjö hljómsveitir fyrir undankeppnina. Þær eru í\nstafrófsröð\n:\nBeneath\nCelestine\nDiabolus\nGone Postal\nPerla\nSevered Crotch\nWistaria\nÞetta eru sannarlega þungavigtarsveitir í íslensku þungarokki og því verður fróðlegt að sjá hver þessara sveita verður fulltrúi Íslands á Wacken 2009.\n—————————————–\nUpplýsingar um þátttökuhljómsveitirnar\nNafn sveitar\n:\nBENEATH\nMynd af sveitinni -\nhttp://www.hivenet.is/restingmind/pics/MetalBattle/Beneath.jpg\nMeðlimir\n:\nSöngur - Gísli\nGítar - Jóhann Ingi\nGítar - Unnar\nBassi - Gísli Rúnar\nTrommur - Ragnar\nLýsing\n: Teknískt dauðarokk\nSveitin var stofnuð veturinn 2007-08 og hefur á að skipa meðlimum úr m.a. Sororicide, Changer, Atrum og Diabolus. Hún hlaut frumraun sína á sviði í byrjun 2009 þegar hún hitaði upp fyrir Black Dahlia Murder og í kjölfarið kláraði hún upptökur á 4 laga promo sem tekið var upp í Stúdíó Fossland af gítarleikaranum Jóhanni Inga. Hefur því verið gríðarlega vel tekið.\nHeimasíða\n: www.myspace.com/beneathdeathmetal\n————————-\nNafn sveitar\n:\nCELESTINE\nMynd af sveitinni -\nhttp://www.hivenet.is/restingmind/pics/MetalBattle/Celestine.jpg\nMeðlimir\n:\nSöngur - Axel Ragnar Lúðvíksson\nGítar - Joseph Cosmo Muscat\nGítar - Ómar Örn Ómarsson\nBassi - Arnar Már Ólafsson\nTrommur - Erling Bang\nLýsing:\nTilraunakennt hardcore noise\nSveitin var stofnuð 2006 í Reykjavík. Á ferlinum hefur sveitin spilað á m.a. Iceland Airwaves og einnig þónokkuð mikið erlendis, m.a. á dönsku Spot hátíðinni. Þeir hafa hitað upp fyrir fjöldann allan af erlendum sveitum á Íslandi. Á árinu 2008 gáfu þeir út tvær breiðskífur, At the Borders of Arcadia og This Home Will be our Grave og split útgáfa með þýska bandinu Actress er væntanleg snemma á árinu.\nHeimasíða\n: www.myspace.com/celestinemusic\n————————-\nNafn sveitar\n:\nDIABOLUS\nMynd af sveitinni -\nhttp://www.hivenet.is/restingmind/pics/MetalBattle/Diabolus.jpg\nMeðlimir\n:\nSöngur - Egill Liljar Egilsson\nGítar - Úlfur Orri Pétursson\nGítar - Marvin Einarsson\nBassi - Gísli Rúnar Guðmundsson\nTrommur - Magnús Skúlason\nLýsing\n: Dauðarokk\nSveitin var stofnuð 2005 af Gísla og Úlfi en sveitin er í dag skipuð meðlimum sem m.a. koma úr Beneath, Severed Crotch og Svartadauða. Sveitin hefur spilað á mörgum tónleikum á ferli sínum, tvisvar á Eistnaflugshátíðinni og hitað upp fyrir erlendu böndin Zero Hour og Týr. 2008 var fyrsta demóið þeirra gefið út, EP diskurinn Inhumane og nýttu drengirnir sér Eistnaflugshátíðina sem útgáfutónleika við góðan orðstír.\nHeimasíða\n: www.myspace.com/diaboliciceland\n————————-\nNafn sveitar\n:\nGone Postal\nMynd af sveitinni -\nhttp://www.hivenet.is/restingmind/pics/MetalBattle/Gone_Postal.jpg\nMeðlimir\n:\nSöngur - Tobbi\nGítar / Söngur - Nökkvi\nGítar - Haukur\nBassi - Ævar\nTrommur - Stefán\nLýsing\n: Dauðarokk / Grindcore\nSveitin var stofnuð 2006 og hljóðritaði EP demóið In the Depths of Despair 2007 sem þeir settu eingöngu á vefinn. 2008 var demóið tekið upp aftur í betri gæðum með fleiri lögum og var samnefnd plata gefin út í desember 2008. Var henni gríðarlega vel tekið og hafnaði hún ofarlega á árslistum. Hefur sveitin hitað upp fyrir erlendu sveitirnar Misery Index og Týr og spilað á Eistnaflugshátíðinni ásamt því að spila mörgum sinnum á tónleikum í Reykjavík.\nHeimasíða\n: www.myspace.com/gonepostalmetal\n————————-\nNafn sveitar\n:\nPerla\nMynd af sveitinni -\nhttp://www.hivenet.is/restingmind/pics/MetalBattle/Perla.jpg\nMeðlimir\n:\nSöngur - Elvar\nGítar - Davíð\nGítar - Steini\nBassi - Hilmir\nTrommur - Ási\nLýsing\n: Progressive Metal\nSveitin var stofnuð uppúr 2006 og hefur síðan látið mikið að sér kveða. Þeir sigruðu í undankeppni Global Battle of the Bands á Íslandi 2006 og hafa á live-ferli sínum hitað upp fyrir Týr á Íslandi, spilað á Iceland Airwaves og á NXNE í Toronto. 2008 hélt bandið utan til BNA til að taka upp sína fyrstu plötu með Grammy-upptökustjóranum Neil Kernon (sem unnið hefur með m.a. Cannibal Corpse, Nile, Queenryche, Hall & Oates og mun fleirum). Á sú plata eftir að líta dagsins ljós.\nHeimasíða\n: www.myspace.com/musicperla\n————————-\nNafn sveitar\n:\nSevered Crotch\nMynd af sveitinni -\nhttp://www.hivenet.is/restingmind/pics/MetalBattle/Severed_Crotch.jpg\nMeðlimir\n:\nSöngur - Ingólfur Ólafsson\nGítar - Kjartan Valur Konráðsson\nGítar - Ingvar Sæmundsson\nBassi - Þórður &#8216;Tóti&#8217; Pétursson\nTrommur - Gunnar Þór Einarsson\nLýsing\n: Teknískt dauðarokk\nSveitin var stofnuð 2004 úr ösku tveggja banda Lack of Trust og Nocturn. Sveitin gaf út EP plötuna Soul Cremation 2007 og hljóðritaði svo 3 laga promo disk síðar sama ár. Á sínum 5 ára ferli hefur hún áunnið sér stóran aðdáendahóp og verið þekkt fyrir gríðarlega þétta tónleikaframmistöðu. Hefur sveitin hitað upp fyrir fjöldann allan af erlendum sveitum, m.a. Amon Amarth, Municipal Waste, Rotting Christ, Finntroll, Mercenary, Burnt By the Sun, Zero Hour og einnig sjálfa Cannibal Corpse.\nHeimasíða\n: www.myspace.com/severedcrotch\n————————-\nNafn sveitar\n:\nWistaria\nMynd af sveitinni -\nhttp://www.hivenet.is/restingmind/pics/MetalBattle/Wistaria.jpg\nMeðlimir\n:\nSöngur - Steinar Ólafsson\nGítar - Davíð Valdimar Valsson\nGítar - Sigurbjörn Gauti Rafnsson\nBassi - Arnar Ástvaldsson\nTrommur - Sindri Snær Thorlacius\nLýsing\n: Melódískt dauðarokk / metalcore\nSveitin var stofnuð í kringum 2006 úr ösku Metallica ábreiðusveitarinnar Dispatch. Nafnið þá var Odium en við innkomu Sindra á trommum var nafninu breytt í Wistaria. Sveitin hefur verið að koma mjög sterk inn í senuna síðastliðið ár, sérstaklega eftir að hún gaf út EP plötuna Beneath the Wistaria í fyrra og hitaði hún upp fyrir The Black Dahlia Murder í byrjun ársins.\nHeimasíða\n: www.myspace.com/wistariatheband\n- HORNS UP!",
    "url": "https://www.hugi.is/metall/greinar/646396/woa-metal-battle-iceland-sveitir-tilkynntar/",
    "url_id": "646396",
    "id": "6554984",
    "replies": [
        {
            "user": "HoddiDarko",
            "user_id": "54813",
            "date": "2009-03-09 09:47:13",
            "id": "6555080",
            "reply_to_id": "6554984",
            "text": "magnað… Held að nokkrar þarna eigi vel séns í svona stuff. er þetta all expenses paid ferð fyrir böndin? Og eru þetta opnir tónleikar fyrir alla þarna í hellinum eða lokaðir eða kosta þeir eitthvað?"
        },
        {
            "user": "HoddiDarko",
            "user_id": "54813",
            "date": "2009-03-09 09:54:24",
            "id": "6555083",
            "reply_to_id": "6555080",
            "text": "Tónleikarnir eru bara fyrir hljómsveitirnar sjálfar. Það má enginn annar mæta á þá."
        },
        {
            "user": "HoddiDarko",
            "user_id": "54813",
            "date": "2009-03-09 09:57:39",
            "id": "6555088",
            "reply_to_id": "6555083",
            "text": "stfu… las þetta aftur og sá þetta:\nEr aðgangur opinn öllum aldurshópum.\nHeld ég mæti, þetta er geðveikt line-up"
        },
        {
            "user": null,
            "user_id": null,
            "date": "2009-03-09 09:59:56",
            "id": "6555091",
            "reply_to_id": "6555088",
            "text": "Alla aldurshópa en samt ekki fyrir alla."
        },
        {
            "user": "thorok",
            "user_id": "7541",
            "date": "2009-03-09 13:22:29",
            "id": "6555272",
            "reply_to_id": "6555080",
            "text": "Böndin þurfa að koma sér út á eigin kostnað. Ef þær vilja, þá geta þær fengið ókeypis sæti í rútu frá Köben til Wacken - með hópferð Íslendinga. Og sem performerar á Wacken þurfa þeir að sjálfsögðu ekki að borga sig inn þar."
        },
        {
            "user": "thorok",
            "user_id": "7541",
            "date": "2009-03-09 13:43:12",
            "id": "6555291",
            "reply_to_id": "6555080",
            "text": "Og, þetta er eins og hverjir aðrir tónleikar, það verður selt inn. Ekki búið að ákvarða miðaverð samt enn."
        },
        {
            "user": "likunandi",
            "user_id": "64353",
            "date": "2009-03-09 09:47:32",
            "id": "6555082",
            "reply_to_id": "6554984",
            "text": "ROKK OG RÓÓÓÓÓÓÓLL!!!"
        },
        {
            "user": "ahamm",
            "user_id": "68205",
            "date": "2009-03-13 17:21:40",
            "id": "6563801",
            "reply_to_id": "6555082",
            "text": "hahaha"
        },
        {
            "user": null,
            "user_id": null,
            "date": "2009-03-09 09:58:32",
            "id": "6555090",
            "reply_to_id": "6554984",
            "text": "Hey næs ég næ tónleikunum."
        },
        {
            "user": "Daddi56",
            "user_id": "33186",
            "date": "2009-03-09 10:24:37",
            "id": "6555104",
            "reply_to_id": "6554984",
            "text": "Úff þetta verða flottir tónleikar."
        },
        {
            "user": "sabbath",
            "user_id": "64154",
            "date": "2009-03-09 15:44:14",
            "id": "6555494",
            "reply_to_id": "6555104",
            "text": "[youtube]\nhttp://www.youtube.com/watch?v=BFHM8qpVrFo&feature=related"
        },
        {
            "user": "Daddi56",
            "user_id": "33186",
            "date": "2009-03-09 16:07:00",
            "id": "6555540",
            "reply_to_id": "6555494",
            "text": "Haha"
        },
        {
            "user": "sabbath",
            "user_id": "64154",
            "date": "2009-03-09 11:16:33",
            "id": "6555133",
            "reply_to_id": "6554984",
            "text": "Nice, þetta er gott lineup.\nMun pottþétt mæta ef ég er ekki að sýna þennan dag."
        },
        {
            "user": "Pythagoras",
            "user_id": "54862",
            "date": "2009-03-09 18:48:15",
            "id": "6555963",
            "reply_to_id": "6554984",
            "text": "Mjög góð bönd á ferðinni, bíst samt við að annaðhvort severed eða perla taki þetta."
        },
        {
            "user": "HellStone",
            "user_id": "67527",
            "date": "2009-03-09 18:59:00",
            "id": "6556008",
            "reply_to_id": "6554984",
            "text": "Ég spái Beneath, Gone Postal eða Severed Crotch.\nBeneath klárlega ef þeir myndu hressa uppá sviðsframkomuna. Ég hef reyndar bara séð þá einu sinni og það var í gamla bókó á fimmtudegi svo…. það hefur kannski ekki mikið að segja."
        },
        {
            "user": null,
            "user_id": null,
            "date": "2009-03-10 11:15:49",
            "id": "6557091",
            "reply_to_id": "6554984",
            "text": "Ef Gone Postal taka þetta ekki þá Severed, ef Severed taka þetta ekki þá Diabolus, ef Diabolus taka þetta ekki þá er ég hættur að trúa á íslenskt þungarokk."
        },
        {
            "user": null,
            "user_id": null,
            "date": "2009-03-10 14:38:14",
            "id": "6557371",
            "reply_to_id": "6554984",
            "text": "eg trui á wistaria í þessu!"
        },
        {
            "user": "Halfviti",
            "user_id": "71061",
            "date": "2009-03-10 20:43:06",
            "id": "6558154",
            "reply_to_id": "6554984",
            "text": "ég spái því að Gone Postal taki þetta. Ef ekki, að þá verða það Severed, nó kvestjon"
        },
        {
            "user": "thorok",
            "user_id": "7541",
            "date": "2009-03-12 05:19:53",
            "id": "6561070",
            "reply_to_id": "6554984",
            "text": "Perla er alls ekki metal…"
        },
        {
            "user": "thorok",
            "user_id": "7541",
            "date": "2009-03-12 06:19:19",
            "id": "6561072",
            "reply_to_id": "6561070",
            "text": "Rökstuðningur?"
        },
        {
            "user": "Hellscream",
            "user_id": "23392",
            "date": "2009-03-13 00:37:29",
            "id": "6562823",
            "reply_to_id": "6561072",
            "text": "látum okkur sjá, mér finnst allavega músíkin þeirra ekki nógu þung og svo eru þeir alls ekki metal í útliti, þeir eru meira svona coldplay og satt að segja myndi mér finnast ansi skrýtið að sjá bönd sem líkjast coldplay á Wacken.\nBætt við 13. mars 2009 -  00:43\nFyrirgefið, gæjinn með síða hárið og skeggið er svolítið metal."
        },
        {
            "user": "Hellscream",
            "user_id": "23392",
            "date": "2009-03-13 15:45:54",
            "id": "6563579",
            "reply_to_id": "6562823",
            "text": "Maður þarf ekki að vera eins og Johan Hegg til að spila metal…"
        },
        {
            "user": "sabbath",
            "user_id": "64154",
            "date": "2009-03-13 15:48:43",
            "id": "6563586",
            "reply_to_id": "6563579",
            "text": "haha neinei það er alveg satt hjá þér, en mér finnst þetta band samt meira svona rock heldur en metal."
        },
        {
            "user": "sabbath",
            "user_id": "64154",
            "date": "2009-03-23 11:31:25",
            "id": "6582003",
            "reply_to_id": "6563586",
            "text": "mundi ekki vera hissa á því ef það hefur verið band á Wacken sem spilar léttari tónlist en Perla"
        },
        {
            "user": "thorok",
            "user_id": "7541",
            "date": "2009-03-14 00:28:33",
            "id": "6564572",
            "reply_to_id": "6562823",
            "text": "Ég get upplýst það hér með að myndin af drengjunum í Perlu var tekin óvænt á miðri æfingu og er tekin í bakgarðinum þar sem þeir æfa. Ljósmyndarinn mætti s.s. óboðaður og það var að duga eða drepast fyrir þá og því eru þeir frekar óundirbúnir og ó-metal-legir þarna á þessu.\nþað er annað en Elektra sko…\nhttp://www.dv.is/media/news/story/image/Elektra_plakatmynd_jpg_550x400_q95.jpg\nÞær líta út fyrir að vera argasti metall, en eru svo tölvupopp með smá gíturum…\nAnnars, Perla. Tékkaðu á laginu Heilagt stríð. Fullt af flottum metalriffum þar skal ég segja þér…"
        },
        {
            "user": null,
            "user_id": null,
            "date": "2009-03-14 01:13:09",
            "id": "6564636",
            "reply_to_id": "6564572",
            "text": "já okei perla eru kannski smá metal, samt voðalega erfitt að flokka músíkina þeirra."
        },
        {
            "user": "PHail",
            "user_id": "74641",
            "date": "2009-03-25 09:07:35",
            "id": "6585896",
            "reply_to_id": "6554984",
            "text": "klukkan hvað eru tónleikarnir?"
        },
        {
            "user": "thorok",
            "user_id": "7541",
            "date": "2009-03-26 02:45:07",
            "id": "6587677",
            "reply_to_id": "6585896",
            "text": "Það er ekki komið í ljós alveg… líklega frá 18 til 22, svona cirka…"
        },
        {
            "user": "PHail",
            "user_id": "74641",
            "date": "2009-03-26 15:56:46",
            "id": "6588294",
            "reply_to_id": "6587677",
            "text": "ókei"
        },
        {
            "user": "GlacierMetal",
            "user_id": "75370",
            "date": "2009-04-13 17:49:41",
            "id": "6619838",
            "reply_to_id": "6554984",
            "text": "Ég spá að gone postal eða Severed Crotch taki þetta en ég skil ekki afhverju Perla er þarna mér og vinnum mínum finnst hún vera hræðileg."
        },
        {
            "user": "thorok",
            "user_id": "7541",
            "date": "2009-04-13 23:47:08",
            "id": "6620359",
            "reply_to_id": "6619838",
            "text": "Og sumum þungarokkurum finnst Gone Postal og Severed Crotch vera hræðilegar… such is life. Það fellur meira undir skilgreininguna metal en bara dauðarokk og brutal söngur."
        }
    ]
}
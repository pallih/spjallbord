{
    "forum_title": "Skátar",
    "user": "Scrooge",
    "user_id": "27506",
    "date": "2008-12-08 13:06:16",
    "title": "Skátaskálar og mikilvægi þeirra",
    "text": "Skátaskálar geta verið grundvöllur fyrir því að virkir skátahópar myndist innan félaga. Reynslan mín er sú að í kringum 14-16 ára aldur þá var ég meira og minna í útilegum með virkustu skátum höfuðborgarsvæðisins í hinum ýmsu skálum. Ég er ekki í vafa um að þessi tími hafi verið sá sem réði úrslitum að ég hélt áfram í skátastarfi. Ég hef einnig heyrt svipaða sögu frá öðrum skátahópum í kringum minn aldur. Skátaskálar og aðgengi að þeim getur því spilað lykilhlutverk í skátastarfi.\nSem betur fer leyfa flest öll skátafélög skátum úr öðrum skátafélögum að leigja sína skála. Þannig gefst öllum skátum kostur á að fara í útilegur á mismunandi stöðum, enda er lítið gaman að labba um sama umhverfið í þrjú ár. Munið bara að að geta leigt skála frá öðru skátafélagi eru forréttindi en ekki sjálfsagður hlutur. Til að þetta fyrirkomulag geti gengið til lengri tíma er nauðsynlegt að gestir skálanna gangi vel um þá og skilji við þá betri en þeir komu að þeim. Þetta hefur ekki alltaf gengið eftir og hafa skátafélög stundum neyðst til að takmarka aðgengi að skálum sínum, en það er útúrdúr.\nÁ síðasta áratugi voru margir skátaskálar í mikilli niðursýslu. Máli mínu til stuðnings get ég nefnt Dalakot, Kút, Skýjaborgir, Hverahlíð, Valhöll, Skátalundu, Þrist o.fl. Nú á síðustu árum hefur verið dyttað að mörgum þessara skála og sumir gerðir upp. Dalbúar (*hóst Hamar hóst*) byrjuðu að gera upp eina hlið í einu á Dalakoti og er nú einungis ein hlið eftir. Skýjaborgir voru því miður brenndar. Hverahlíð var gerð upp, Valhöll er í uppgerð hjá eldri Rekkaskátum og dittað hefur verið að Þristi.\nÞað er ekki gott að segja hvað varð til þess að skátafélög urðu meðvitaðri um nauðsyn þess að halda við skálunum en væntanlega hefur aukin velmegun í samfélaginu spilað þar rullu en mörg skátafélög hafa notið góðs af styrkjum undanfarin ár. Einnig er rétt að benda á að sú kynslóð sem notaði skálana hverja einustu helgi á unglingsárunum er núna vaxin eða að vaxa úr grasi og sitja margir í ráðum eða stjórnum skátafélaga og geta þar af leiðandi haft áhrif á ákvarðanir sem tengjast skálunum.\nEinn skáli er í miklu uppáhaldi hjá mér, en það er Hverahlíð í eigu skátafélagsins Hraunbuá í Hafnarfirði. Hraunbúar hafa nú verið duglegir að gera upp skálann eftir áfall sem skátafélagið varð fyrir árið 2006 þegar annar skáli félagsins, Skýjaborgir, var brenndur. Margt hefur verið gert í Hverahlíð til að gera skálann sem bestan;\n•\tByggður hefur verið pallur fyrir utan skálann\n•\tSett upp fánastöng\n•\tByggður lúxus-kamar\n•\tSkipt um rúður\n•\tSkálinn málaður utan og innan\n•\tLagt parket\n•\tSkipt um eldhúsinnréttingu\n•\tSkipt um húsgögn\n•\tNýjar dýnur\n•\tListar lagðir\n•\tNý kamína\n•\tSkipt um hluta af tréverki að utan\n•\tLátið 12V rafmagn með sólarsellu með nýju ljósum\n•\tNýr ísskápur\n•\tofl.\nSkálinn er því orðinn einn af best búnu skátaskálum á landinu.\nÍ nágrenni skálans er nánast allt sem skátinn getur hugsað sér, vatn, fjöll, hverir, heitur pottur og margt, margt fleira. Það er ekki alvöru Hverahlíðarútilega nema farið sé í  pottinn, en potturinn er í  göngufæri frá skálanum. Til að komast að pottinum er farið út að Krýsuví kurveg og labbað í  átt að Krýsuví k í smá tíma og beygt til hægri á litlum vegslóða. Þar er hin svokallaða Hraunbúalaug en hún varð margfræg þegar Sí¬minn tók upp kollektauglýsingarnar sínar þar.\nSkálinn er á tveimur hæðum og er efri hæðin svefnloft. Á neðri hæðinni er svo eldhúskrókur, anddyri og rúmgott rými til að sitja saman og borða, spila eða gera hvað sem er. Skálinn er hitaður upp með kamínu og lýstur upp með 12 volta sólarrafhlöðum. Símasamband er mjög takmarkað en þó eru nokkrir punktar á svæðinu þar sem hægt er að ná sambandi.\nÉg mæli því með að þeir virku skátahópar sem enn eru til taki sig saman og skelli sér í útilegu í Hverahlíð. Ég vill ennfremur hvetja þá hópa að fara ekki bara í Sof-ét útilegu heldur einnig kíkja í hike upp  á Gullbringu eða sveifluháls. Kort af svæðinu fást víða, t.d. í Eymundsson í Kringlunni. Hægt er að koma með fyrirspurnir eða panta skálann í gegnum tölvupóstfangið hverahlid hjá hraunbuar.is",
    "url": "https://www.hugi.is/skatar/greinar/630770/skataskalar-og-mikilvaegi-theirra/",
    "url_id": "630770",
    "id": "6359745",
    "replies": [
        {
            "user": "Scrooge",
            "user_id": "27506",
            "date": "2008-12-08 13:13:38",
            "id": "6359770",
            "reply_to_id": "6359745",
            "text": "Ég vill biðjast afsökunar á að hafa sent greinina inn án þess að vera búinn að lesa hana yfir. Ég hélt að hægt væri að editera eftir að búið að væri að senda inn en hafði rangt fyrir mér :) Svo þetta stendur bara svona með stafsetningarvillum."
        },
        {
            "user": "Skataland",
            "user_id": "69675",
            "date": "2009-02-18 11:54:07",
            "id": "6519691",
            "reply_to_id": "6359770",
            "text": "Flott grein ég legg til að þú sendir hana til Ragnheiðar og fáir hana birta í Skátamálum. Ég er sammála ykkur um að sterkustu kjarnar skáta eru þeir sem stunda skátaskálanna.\nFjöllin við Dalakot heita: Lambafell, Stóri Meitill og svo Skálafell sem er upp á heiðinni.\nÞað vantar kröftuga skátahópa til að taka að sér uppbyggingu á skálum. Ef að ykkur vantar skála eða verkefni ekki hika við að hafa samband.\nKv Helgi SSR"
        },
        {
            "user": "Scrooge",
            "user_id": "27506",
            "date": "2008-12-08 13:16:09",
            "id": "6359776",
            "reply_to_id": "6359745",
            "text": "Ein góð vefsíða með mikið af gönguleiðum og upplýsingum um svæðið:\nReykjanesfólkvangur"
        },
        {
            "user": "dresinn",
            "user_id": "46045",
            "date": "2008-12-08 13:20:01",
            "id": "6359784",
            "reply_to_id": "6359745",
            "text": "flott grein hljómar samt svolítið eins og auglísing fyrir hverahlíð"
        },
        {
            "user": "Scrooge",
            "user_id": "27506",
            "date": "2008-12-08 13:29:19",
            "id": "6359800",
            "reply_to_id": "6359784",
            "text": "Að sjálfsögðu er hún það að hluta. Við Hraunbúar eru stoltir af skálanum og ekkert að því að monta okkur smá og um leið láta aðra skáta vita af þeim möguleikum sem eru í boði, er það?\n:)"
        },
        {
            "user": "Scrooge",
            "user_id": "27506",
            "date": "2008-12-08 13:47:32",
            "id": "6359833",
            "reply_to_id": "6359745",
            "text": "ditta að þrist. það er búið að taka hann algjörlega í gegn og það var ekkert ditt í gangi þegar hann var lagfærður\nvið erum til dæmis\n• Skipt um rúður\n• Skálinn málaður utan\n• Lagt parket (held það allavegana)\n• Lagað eldhúsinnréttingu\n• Skipt um húsgögn (allavegna eitthvað)\n• Nýjar dýnur(eitthvað að nýjum dínum)\n• Ný kamína\n• Skipt um hluta af tréverki að utan(held að það hafi verið bætt pallinn eitthvð)\n• nýju ljósum\nog margt margt fleira"
        },
        {
            "user": "Scrooge",
            "user_id": "27506",
            "date": "2008-12-08 13:53:32",
            "id": "6359848",
            "reply_to_id": "6359833",
            "text": "Glæsilegt! Vissi ekki af því. Endilega sendu betru upplýsingar hérna inn, t.d. staðsetningu, myndir o.þ.h."
        },
        {
            "user": null,
            "user_id": null,
            "date": "2008-12-08 14:58:21",
            "id": "6359988",
            "reply_to_id": "6359848",
            "text": "möguleiki á þannig upplísingum"
        },
        {
            "user": "Bleh",
            "user_id": "3395",
            "date": "2008-12-08 13:49:51",
            "id": "6359838",
            "reply_to_id": "6359745",
            "text": "Svona var þetta líka hjá mér á þessum aldri. Fórum örugglega aðra hverja helgi í Hverahlíð eða Skýjaborgir. Það eru tímar sem ég sé alls ekki eftir og hef ég líklegast aldrei skemmt mér jafn mikið í skátastarfi og þá.\nSvo kom það fyrir að Skýjaborgir voru í niðurníðslu og við fórum þá bara í Hverahlíð á meðan en því miður hefur maður ekki verið nógu duglegur við það að fara þangað.\nEn í seinni tíð sem sveitarforingi og aðstoðarsveitarforingi hef ég leitast við að fara með sveitina mína í Hverahlíð, auðvitað vegna þess að þetta er skálinn okkar Hraunbúa en líka vegna þess að svæðið býður uppá svo margt og skálinn er alveg frábær sveitaskáli með góðu svefnlofti og góðri aðstöðu á neðri hæðinni - og tala nú ekki um núna eftir breytingarnar.\nÉg hvet alla til þess að fara oftar í útilegur, fara í alla skálana og hafa gaman - og síðast en ekki síst, að ganga vel um skálana því það erum jú við sem notum þá og viljum nota þá áfram næstu árin!"
        },
        {
            "user": "Scrooge",
            "user_id": "27506",
            "date": "2008-12-08 13:55:24",
            "id": "6359851",
            "reply_to_id": "6359745",
            "text": "Hér má sjá myndir af skálanum og umhverfi hans þakið snjó haustið 2008.\nhttp://myndir.hraunbuar.is/main.php?g2_itemId=79893\nMyndirnar eru teknar í dagsferð drekaskáta"
        },
        {
            "user": "Bleh",
            "user_id": "3395",
            "date": "2008-12-08 14:23:34",
            "id": "6359915",
            "reply_to_id": "6359745",
            "text": "Hahahahahahaha alltaf þegar ég keyri fram hjá dalakoti finnst mér þetta ljótasti skáli landsins það hlýtur að vera sú hlið sem á eftir að lakka upp á. (Hef aldrei farið í hann).\nEn nú er ég með nokkrar spurningar\nHver ertu?\nHvenær varðstu stjórnandi hérna?\nHvaða aldur er sniðugur upp í Hverahlíð?\nHvernig brunnu Skýjaborgir niður?\nHvað kostar að lega skálann?\nEr sniðugt að fara með fálkaskáta í þennan skála?\nAnnars drulluflott grein. Hef ekki séð svona flotta grein síðan Baldur greindi frá hinum mörgu tegundum af svefnpokum:D"
        },
        {
            "user": "Bleh",
            "user_id": "3395",
            "date": "2008-12-08 14:27:56",
            "id": "6359926",
            "reply_to_id": "6359915",
            "text": "Mig langar að svara nokkrum spurningum.\n10 ára og eldri er sniðugur aldur í Hverahlíð. Hefur það sem þarf fyrir unga skáta og eftir því sem maður eldist þá fer maður bara í skemmtilegri verkefni.\nDrekaskátarnir í Hraunbúum fóru í dagsferð þangað um daginn og það gekk þrusuvel.\nSkýjaborgir brunnu árið 2006 vegna íkveikju og ekki hefur tekist að finna sökudólg í því máli."
        },
        {
            "user": null,
            "user_id": null,
            "date": "2008-12-08 14:33:10",
            "id": "6359943",
            "reply_to_id": "6359926",
            "text": "Já ok lame með íkveikjuna.\nOk hef ekki farið en þetta er núna kandídat númer 1 í útilegu með fálkaskátunum. Er að reyna að fara alltaf með krakkana eitthvert sem ég hef ekki heldur farið áður, þá er líklegra að maður vilji fara út og gera eitthvað og skoða sig um þegar maður er algjörlega óvanur umhverfinu. Svo já pæling í að skella sér þangað í apríl"
        },
        {
            "user": "Scrooge",
            "user_id": "27506",
            "date": "2008-12-08 14:55:33",
            "id": "6359981",
            "reply_to_id": "6359915",
            "text": "Svari eytt af stjórnanda"
        },
        {
            "user": "Scrooge",
            "user_id": "27506",
            "date": "2008-12-08 14:59:09",
            "id": "6359990",
            "reply_to_id": "6359915",
            "text": "Smári hefur nú svarað nokkrum af þessum spurningum en hér koma nokkur svör.\n1. Ég er skáti úr Hraunbúum\n2. Ég var stjórnandi hérna fyrir tjah, 3-4 árum?\n3. Ég myndi segja að kosturinn við staðsetninguna er fjölbreytileikinn í umhverfinu. Yngri skátar getað bakað brauð í leirnum, lært að flagga, labbað styttri vegalengdir eins og að stórum hver sem  er þarna suðurfrá. Eftir því sem skátarnir eldast er hægt að velja meira krefjandi viðfangsefni. Það er hægt að fara á kanó á vatninu (ath. öryggi), fara í náttúrulaug, það er hægt að labba á geitfell með róverskáta o.s.frv.\n4. Skýjaborgir voru brenndar vorið 2006.\nhttp://www2.hraunbuar.is/default.asp?man=5&ar=2006\n5. Ég er ekki viss á kostnaði, væntanlega svipað og á öðrum skálum á höfuðborgarsvæðinu.\n6. Fálkaskátar ættu að vera góðir í þessum skála.\nVona að þetta séu fullnægjandi svör. Aldrei að vita að um jólin komi inn hugmyndir af póstum og öðru í nágreni Hverahlíðar á www.hraunbuar.is."
        },
        {
            "user": null,
            "user_id": null,
            "date": "2008-12-08 16:43:31",
            "id": "6360298",
            "reply_to_id": "6359990",
            "text": "ok töff"
        },
        {
            "user": "Saesa93",
            "user_id": "56769",
            "date": "2008-12-09 19:04:21",
            "id": "6363277",
            "reply_to_id": "6359915",
            "text": "heyy ekkert diss !! dalakot er best .. !"
        },
        {
            "user": null,
            "user_id": null,
            "date": "2008-12-09 20:21:03",
            "id": "6363621",
            "reply_to_id": "6363277",
            "text": "uh nei"
        },
        {
            "user": "Scrooge",
            "user_id": "27506",
            "date": "2008-12-10 00:13:05",
            "id": "6364717",
            "reply_to_id": "6363277",
            "text": "Dalakot er góður skáli. Ég veit að Baddi, Ottó og fleiri góðir hafa verið að vinna í að gera skálann upp. Þeir virðast samt ætla að enda á hliðinni sem snýr að veginum :)\nÞar er sérstaklega gaman að vera þegar mikill snjór. Mikið af góðum hengjum sem myndast og hægt er að leika sér í, með fyllstu varúð þó.\nEinnig eru skemmtileg fjöll nálægt. Ég man nú ekki hvað fjallið heitir en það er sunnan af Dalakoti og þegar upp er komið sér maður stóran og flottan gíg."
        },
        {
            "user": "MafuZa",
            "user_id": "57401",
            "date": "2008-12-08 15:34:01",
            "id": "6360101",
            "reply_to_id": "6359745",
            "text": "Sammala einhverjum hér að ofan… ég reyni alltaf að komast sem lengst í burtu frá dalakoti á sem allra stystum tíma þegar ég sé hann, hann er svo grautljótur.\nAnnars hljómar hverahlíð eiginlega bara eins og sumarbústaður frekar en skátaskáli í mínum eyrum: rafmagn, lúxus-kamar, parket og ísskápur… hvað er það?\nBætt við 8. desember 2008 -  15:40\n…annars hentar umhverfi hverahlíðar vel til skátastarfs og eins og þið segið, þá hentar hann litlu krökkunum vel, en persónulega fíla ég hann ekki…"
        },
        {
            "user": "Bleh",
            "user_id": "3395",
            "date": "2008-12-08 16:09:18",
            "id": "6360198",
            "reply_to_id": "6360101",
            "text": "Innst inni er ég sammála þér með að það eigi ekki að vera rafmagn og ísskápur í skátaskálum EN það þarf að hafa eitt hugfast. Þetta er það sem staðurinn býður uppá.\nRafmagnið er með keyrt áfram af sólarsellu og er eingöngu fyrir lágmarkslýsingu.\nLúxus-kamar, tjah, það fer eftir því hvernig þú lítur á þetta, okkur finnst þetta vera lúxus kamar miðað við þann gamla. Kamarinn er lítill kofi með risa holu og klósettsetu, ekki postulínsklósett eða eitthvað svoleiðis.\nParket, það er ekkert við parket sem gerir skálann frekar að sumarbústað heldur en skátaskála, parketið var valið vegna þess að það þótti henta best á annars MJÖG illa farið og nánast ónýtt gólf.\nÍsskápurinn er lítill gasísskápur og því er það undir leigutaka komið hvort að ísskápurinn sé notaður eða ekki.\nEins og ég segi, ef að skáli býður uppá lúxus þá er ekkert sem segir að maður þurfi að notfæra sér það. Í því samfélagi sem við lifum í núna gera foreldrar strangari kröfur heldur en fyrir nokkrum árum og við verðum bara að sætta okkur við það. Foreldrar vilja frekar rafmagnslýsingu heldur en gaslýsingu, það vill að barnið sitt geti farið á klósettið án þess að þurfa gera það úti, svona er þetta bara núna í dag."
        },
        {
            "user": "MafuZa",
            "user_id": "57401",
            "date": "2008-12-08 16:11:15",
            "id": "6360203",
            "reply_to_id": "6360198",
            "text": "já satt… veimiltítu- og móðursýkisþróun…"
        },
        {
            "user": "Scrooge",
            "user_id": "27506",
            "date": "2008-12-08 17:12:07",
            "id": "6360338",
            "reply_to_id": "6360203",
            "text": "Væntanlega fá fæstir krakkar undir fermingaraldri að hlaupa í útilegu hvenær sem þau vilja í dag eins og þótti sjálfsagt fyrir 10 árum síðan.\nBætt við 8. desember 2008 -  17:17\nEn rafmagn og ísskápur hljómar betur fyrir foreldra :)"
        },
        {
            "user": "sidnyrb",
            "user_id": "62899",
            "date": "2009-02-16 18:19:49",
            "id": "6516604",
            "reply_to_id": "6360338",
            "text": "Fullorðið fólk er skrítið að leyfa börnum ekki að fara í útilegur ! það var ein sem mátti ekki koma því hún var þreytt eftir síðustu útilegu… er ekki gott að vita að barnið þitt sé e'ð að gera og hreyfa sig ?"
        },
        {
            "user": "Ameza",
            "user_id": "19261",
            "date": "2008-12-08 18:48:49",
            "id": "6360599",
            "reply_to_id": "6359745",
            "text": "Já skálar skipta heilmiklu máli. Ég sakna Arnaseturs, það er í algjörri niðurníslu núna en verður vonandi gerður upp fljótlega."
        },
        {
            "user": "Ameza",
            "user_id": "19261",
            "date": "2008-12-08 19:23:21",
            "id": "6360748",
            "reply_to_id": "6360599",
            "text": "Hver á Arnasetur?"
        },
        {
            "user": "Ameza",
            "user_id": "19261",
            "date": "2008-12-08 19:37:33",
            "id": "6360811",
            "reply_to_id": "6360748",
            "text": "Ægisbúa"
        },
        {
            "user": "Ameza",
            "user_id": "19261",
            "date": "2008-12-09 18:16:01",
            "id": "6363122",
            "reply_to_id": "6360811",
            "text": "Hvar er hann?"
        },
        {
            "user": "Ameza",
            "user_id": "19261",
            "date": "2008-12-09 18:21:07",
            "id": "6363143",
            "reply_to_id": "6363122",
            "text": "Hann stendur undir Vífilsfelli og Sandfelli (rétt hjá Bláfjöllum), umkringdur hrauni og mosa og er svona 20 min akstur frá bænum.\nHann hefur ekki verið í almennilegri notkun svona seinustu 2 ár.\nhttp://www.skatar.is/aegisbuar/default.asp?ItemGroupID=79"
        },
        {
            "user": null,
            "user_id": null,
            "date": "2008-12-08 19:14:09",
            "id": "6360699",
            "reply_to_id": "6359745",
            "text": "Hvernig eru þessar skátaferðir hjá krökkum sem eru 16 og eldri? Sitjið þið bara drekkandi kakó og syngjandi, eða eru hópríðingar og áfengi í aðal hlutverki þarna?"
        },
        {
            "user": null,
            "user_id": null,
            "date": "2008-12-08 19:23:53",
            "id": "6360751",
            "reply_to_id": "6360699",
            "text": "Veit ekki til þess að neinn drekki í útilegum. Hvað gerir maður í útilegum? Bara eitthvað skemmtilegt…"
        },
        {
            "user": null,
            "user_id": null,
            "date": "2008-12-08 19:25:50",
            "id": "6360761",
            "reply_to_id": "6360751",
            "text": "Útileigur eru ekki skemmtilegar án áfengis."
        },
        {
            "user": null,
            "user_id": null,
            "date": "2008-12-08 19:28:26",
            "id": "6360774",
            "reply_to_id": "6360761",
            "text": "Þá átt þú greinilega ekki nógu skemmtilega vini."
        },
        {
            "user": null,
            "user_id": null,
            "date": "2008-12-09 18:15:55",
            "id": "6363121",
            "reply_to_id": "6360761",
            "text": "Þú semsagt hengur með fólki sem þú sérð ekki hvað er leiðinlegt því þú ert alltaf fullur þegar þú ert með því. Gott að vita"
        },
        {
            "user": "Bleh",
            "user_id": "3395",
            "date": "2008-12-08 19:26:11",
            "id": "6360762",
            "reply_to_id": "6359745",
            "text": "Hef aldrei komið þangað. Hvað er þarna á svæðinu til að gera fyrir segjum Rekka/Róver?"
        },
        {
            "user": "Bleh",
            "user_id": "3395",
            "date": "2008-12-08 20:18:16",
            "id": "6360939",
            "reply_to_id": "6360762",
            "text": "Það er t.d. hægt að fara í heitu laugina (þar sem kollekt auglýsingarnar voru teknar upp á sínum tíma), ef það er áhugi fyrir gönguferðum þá er fullt af fjöllum þarna í kring til að labba á, hægt að fara á kanó/kajak/bát á vatnið - ef þú kemur með hann ;)\nSvo bara þetta týpíska sem er hægt að gera á flestum stöðum. Einhversstaðar var  hægt að síga þarna, veit ekki hvernig staðan er á því núna vegna hækkaðrar vatnsstöðu í Kleifarvatni.."
        },
        {
            "user": "Bleh",
            "user_id": "3395",
            "date": "2008-12-08 22:43:29",
            "id": "6361369",
            "reply_to_id": "6360939",
            "text": "Afhverju er vatnið að hækka í Kleifarvatni?"
        },
        {
            "user": "Bleh",
            "user_id": "3395",
            "date": "2008-12-09 01:28:12",
            "id": "6361796",
            "reply_to_id": "6361369",
            "text": "Það lækkaði í Suðurlandsskjálftunum 2000, opnaðist sprunga og það lækkaði svakalega þá, rosaleg breyting. Svo hefur sprungan smám saman verið að fyllast og vatnið hækkar því í tengslum við það."
        },
        {
            "user": "Bleh",
            "user_id": "3395",
            "date": "2008-12-09 01:30:36",
            "id": "6361806",
            "reply_to_id": "6361796",
            "text": "Og þar af leiðandi ekki hægt að síga lengur? Svekk."
        },
        {
            "user": "Bleh",
            "user_id": "3395",
            "date": "2008-12-09 01:31:59",
            "id": "6361809",
            "reply_to_id": "6361806",
            "text": "Það var hægt að síga fram af einhverjum kletti þarna, spurningin er bara hvort að vatnið sé komið alveg upp að klettinum eða ekki. Ef svo er þá er pottþétt hægt að síga annarsstaðar þarna ;)"
        },
        {
            "user": "Ameza",
            "user_id": "19261",
            "date": "2008-12-09 18:27:05",
            "id": "6363160",
            "reply_to_id": "6359745",
            "text": "Ég er annað hvort alveg blind á textann en hvar er Hverahlíð?\nEr þægilegt að fara þarna með fálkaskáta eða er þetta best fyrir dróttskáta og uppúr?"
        },
        {
            "user": "Scrooge",
            "user_id": "27506",
            "date": "2008-12-09 19:21:18",
            "id": "6363339",
            "reply_to_id": "6363160",
            "text": "Heh, sem Hraunbúa finnst manni sjálfsagt að allir viti hvar Hverahlíð er. Það er hinsvegar hárrétt hjá þér að það er ekki sjálfsagt að vita :) Skálinn stendur við Kleyfarvatn, nánar tiltekið;\nN63 54.273 W22 00.986"
        },
        {
            "user": "Ameza",
            "user_id": "19261",
            "date": "2008-12-09 19:35:45",
            "id": "6363400",
            "reply_to_id": "6363339",
            "text": "He he takk :)"
        }
    ]
}
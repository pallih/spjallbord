{
    "forum_title": "Deiglan",
    "user": "SusieB",
    "user_id": "9243",
    "date": "2001-06-27 20:05:22",
    "title": "Hafið þið lent í þessu?",
    "text": "Ég hef oft verið að lesa fræðslubækur um alls konar hollráð…t.d. brostu og aðrir munu brosa til þín…eða hugsaðu vel um annað fólk og svo kannski önnur bók: Hugsaðu aðeins um sjálfan þig!\nHverju á maður að trúa?  Á maður ekki bara að fara eftir því sem maður vill?\nÉg vinn í matvöruverslun á “kassa” sem gjaldkeri og við erum nýbúin að vera á námskeiði þar sem okkur er sagt að brosa framan í alla ofl. ofl.  Þessir menn sem héldu þetta námskeið voru voða mikið brosandi inní kennslustofunni en svo með fýlusvip þegar þeir komu fram.  Er þetta einhver gerviheimur?  Þeir hafa bara verið að segja:“Látið okkur græða meiri pening”\nÉg prófaði þetta einn dag, að brosa og vera sérstaklega einlæg við fólk og sagði t.d.“ Viltu að ég hjálpi þér að setja í poka” ofl.  Það lagaðist mikið, en svo eru ekki allir sem vilja láta brosa svona og koma vel fram við sig.  Fólkið er að flýta sér!  Sumir álíta mann vangefinn ef maður brosir.  Mér var illt í kinnunum eftir þennan dag og nennti ekkert að brosa það sem eftir var dagsins og vera bara ég sjálf!!!  Heldur þetta fólk virkilega að maður sé svona brosandi allan daginn?\nEkki sé ég hinar kassastelpurnar brosa svona eins og þeir vilja að maður geri…það finnst mér svo falskt að brosa svona rosalega.  Þeir voru ekki eðlilegir í þessu námskeiði…það er eins og þeir séu að tala við vangefið fólk…eða þannig leið mér.  Mér fannst þeir vera svo falskir allan tímann.",
    "url": "https://www.hugi.is/deiglan/greinar/32679/hafid-thid-lent-i-thessu/",
    "url_id": "32679",
    "id": "220078",
    "replies": [
        {
            "user": "zorglubb",
            "user_id": "347",
            "date": "2001-06-29 10:58:41",
            "id": "220079",
            "reply_to_id": "220078",
            "text": "Þetta námskeið er sjálfsagt gert að Bandarískri fyrirmynd. Flestöll námskeið fyrir starfsfólk og starfsanda þaðan virðast öll gerð með það fyrir augum að starfsfólkið séu tómir fábjánar sem þarf að lemja vitið í með brosi á vör,  “sniðugum” hálfvitafrösum og einföldum og barnalegum kennslumyndböndum."
        },
        {
            "user": "deddida",
            "user_id": "11124",
            "date": "2001-06-29 10:58:48",
            "id": "220080",
            "reply_to_id": "220078",
            "text": "Það er svo misjafnt hvað fólk temur sér.  Á mínu heimili þætti að óeðlilegt ef fólkið væri ekki brosandi.  Þetta ráð til ykkar kassaafgreiðslufólksins er kanski ein leið til að fá fólk til að koma betur fram við ykkur.  Oft horfir maður stóreygður á það hvernig fólk leyfir sér að koma fram í verslunum.\nLítið bros, betra viðmót :-)"
        },
        {
            "user": "stefanov",
            "user_id": "5025",
            "date": "2001-06-29 12:43:33",
            "id": "220081",
            "reply_to_id": "220078",
            "text": "Þessi brospæling er komin frá USA þar sem maður fer ekki inn í búð án þess að starfsmaðurinn bjóði manni góðan daginn og brosi svona líka þvílíkt framan í mann allan tímann, spyrji hvernig maður hafi það og hvort ég hafi haft gaman af því að versla þarna. Mjög ljúft en rosalega tilgerðalegt og óeinlægt, eins og þessu fólki sé ekki sama hvernig ég hef það.\nMér finnst persónulega betra þegar fólk er það sjálft að afgreiða mig án þess að vera með einhverja stæla og leiðindi sem kemur svosem fyrir. Fólk hérna mjög oft bara með fýlusvip og hundleiðinlegt sem er auðvitað slæmt."
        },
        {
            "user": "Vargur",
            "user_id": "541",
            "date": "2001-06-29 12:57:12",
            "id": "220082",
            "reply_to_id": "220078",
            "text": "Mér þykir það skipta meiru máli í þessum efnum að afgreiðslufólk sé kurteist og hjálpsamt, hvort sem það brosir eða ekki.\nUppstrílað gerfibros skilar engu, það sem skiptir máli er jákvæðni og glaðleg framkoma og hún verður ekki kennd starfsmönnum, heldur myndast sjálfkrafa þegar vinnskilyrði bjóða uppá hana. Því er “vandamálið” hjá yfirmönnum og rekstraraðilum.\nVargur\nP.S. Sem gott dæmi um fýlusvip og leiðinlegt starfsfólk bendi ég á afgreiðslufólk á kassa í Hagkaupum í Smáranum."
        },
        {
            "user": "Porcelina",
            "user_id": "5822",
            "date": "2001-06-29 15:58:26",
            "id": "220083",
            "reply_to_id": "220082",
            "text": "Það sem mér finnst einmitt leiðinlegast og mest pirrandi við að fara í búðir er ef að fýlan lekur af starfsfólkinu. Ég lendi t.d. mjög oft í því nú orðið að labba að búðarborði í búð og starfsfólkið býður ekki einu sinni góðan daginn!!!\nMér finnst bara ekki til of mikils mælst af fólki sem vinnur í svona þjónustustörfum sé kurteist og af vilja gert í starfi sínu. Það er óþolandi að fara inn í búð og segja góðan daginn (því afgreiðslumanneskjan segir það ekki) og fá jafnvel ekki svar. Fá svo enga þjónustu.\nÉg hef sjálf unnið í svona störfum og mér fannst persónulega ekki erfitt að bjóða góðan daginn, bjóða fram aðstoð mína ef hennar var þarft, veita þá þjónustu sem þörf var á og JÁ jafnvel brosa."
        },
        {
            "user": "Lilu",
            "user_id": "7881",
            "date": "2001-07-02 04:13:39",
            "id": "220084",
            "reply_to_id": "220078",
            "text": "Alveg er ég sammála því hvað það er ótrúlega auðvelt að pirrast niður í rassgat þegar maður kemur inn í verslun og afgreiðslufólkið er súrara en allt sem súrt er.  Að maður tali ekki um þau leiðindatilfelli þegar gáfnafar þeirra jaðrar við meðaltúnfífil.\nÞá er mjög sniðugt að prófa að setja sig hinu megin afgreiðsluborðsins í smástund og reyna að ímynda sér hvernig það er að vera þar.  Svona fyrir þá sem ekki geta ímyndað sér það þá get ég alveg deilt því með ykkur hér og nú að ÞAÐ SÖKKAR!!!  (Tala af biturri reynslu)\nAlveg ótrúlega hátt hlutfall Íslendinga hefur þann leiðilega ávana að fullvissa sig um stöðu sína og mikilvægi með því að sýna þeim sem eru að þeirra mati lægra settir (því ekki fólki í þjónustustörfum??) hvar þeirra staður sé.\nKassafólk, kannist þið við fólkið sem plantar körfunni fyrir framan ykkur og bíður eftir að þið takið uppúr henni fyrir þau?\nEða fólkið sem lætur ekki svo lítið að yrða á ykkur af því að það er að tala í símann meðan það er að greiða, hendir vörunum á borðið og svo kortinu….ef það man eftir því.  (Til hvers að bjóða góðan dag eiginlega?)\nHvað með fólkið sem gerir afgreiðslufólk persónulega ábyrgt fyrir verðlagi í versluninni, landinu sem og gæðum einstakra vara?  (Eins og það ráði nokkru um það.)\nOg ekki má gleyma elskunum sem halda að afgreiðslufólk séu ókeypis upplýsingaþjónustur;  “Hvað meinaru með að þú vitir ekki hvort þetta innihaldi xxx efni eða ekki?  Vinnuru ekki hérna??”  (Verslaðu í sérverslun ef þú þolir ekki venjulegan mat…FÍFL!!)\nHérna er smá\nÉg var eitt sinn sem oftar að versla í 10-11 á Seljavegi og hef ég aldrei haft nokkuð út á afgreiðslufólkið þar að setja, öll mjög fín og kurteis.  En allavega, ég stend í röðinni og á undan mér er kona sem spyr hvar Ópalið sé að finna.  Afgreiðslumaðurinn var ekki af íslensku bergi brotinn (talaði samt íslensku) var ekki alveg með það á hreinu og ekki heldur hvað Ópal væri eiginlega og ætlar að fara að spyrja einhvern að því.  “Þetta er nokkuð sem allir Íslendingar vita!!!”   Satt að vísu en til að kóróna dæmið fer konan í fýlu yfir að afgreiðslumaðurinn hafi ekki þekkt vöruna og rýkur út tuldrandi um lélega þjónustu.  Gott ef það fylgdi ekki eitthvað nöldur um “fjárans útlendinga” á eftir.  Ég hef sjaldan skammast mín jafnmikið fyrir að vera Íslendingur og þá.\nÞað eru takmörk fyrir allri þjónustulund sem og fyrir því hversu mikið hægt sé að brosa.  Hvað þá þegar þú ert að vinna við svona viðmót frá kúnnunum og kaupið er ekki upp í nös á ketti.\nAuk þess sem það er hreinlega ekki í eðli Íslendinga að vera síbrosandi, eins og áður var nefnt þá virkum við voða gerfileg ef við reynum of mikið.\nÆ verið bara góð við afgreiðslufólk og þá eru þau kannski góð við ykkur til baka.\nKveðja,\nLilu."
        },
        {
            "user": "Icequeen",
            "user_id": "4377",
            "date": "2001-07-02 18:21:39",
            "id": "220085",
            "reply_to_id": "220078",
            "text": "ég er að starfavið svona búðar starf og brosi oftast, ég hef tekið eftir því að fólk er mun almennilegra þegar marrr brosi.. en ekki gerfibrosi, það verður að ná til augnanna ;o)\niceQueen"
        },
        {
            "user": "add1",
            "user_id": "1011",
            "date": "2001-07-03 03:34:42",
            "id": "220086",
            "reply_to_id": "220085",
            "text": "heh :)\ngaldurinn er að finna milliveginn :)\nekki fakebros dauðans (macdonals) =)\nog ekki vera í fýlu for crist sake.\ngóðan dag, takk fyrir, get ég aðstoðað og brosa, þínu eigin brosi, ekki fakebros, ef þið ætlið að nota fakebros, þá bara don't bother.\nhave fun and play nice :))"
        },
        {
            "user": "Liza",
            "user_id": "7699",
            "date": "2001-07-05 16:25:51",
            "id": "220087",
            "reply_to_id": "220086",
            "text": "sumt fólk er bara svo rosalega uppí rassgatinu á sér,og er að drepast úr frekju,það virðist ekki skipta neinu máli hvað maður er næs.."
        }
    ]
}
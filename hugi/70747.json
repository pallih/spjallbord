{
    "forum_title": "Bílar",
    "user": null,
    "user_id": null,
    "date": "2002-04-02 21:02:31",
    "title": "Alpina B7/B7S.",
    "text": "Þegar maður hefur loksins tekið stökkið og keypt sér gamlan og góðan bíl með þeim krafti sem manni hefur alltaf dreymt þá gerist hið óumflýjanlega. Maður fer að leiða hugann að öðrum bílum og þá jafnvel kraftmeiri eða sneggri.\nÞað er hinsvegar ekki sjálfgefið að það þýði yngri bíll. Í mínu tilfelli hefur áhugi minn á nýjum bílum dalað all verulega enda er ekkert sem ég hef efni á sem stenst mínum gamla bíl snúning, nema náttúrulega að ég skoði aðra gamla bíla.\nHér á landinu eru tveir Alpina bílar svo ég viti til, báðir eru þeir Alpina B10 Biturbo, þessir bílar eru 360 hestöfl og verulega svæsnir akstursbílar í þokkabót. Þetta er náttúrulega ekki hvers manns tebolli ef svo mætti segja en þetta hentar mér fullkomlega þar sem ég hef bara efni á einum bíl og þarf samt að koma fjölskyldunni og því sem henni fylgir fyrir í bílnum. Það útilokar því langflesta alvöru sportbíla ef ekki alla ef við hengjum okkur í skilgreiningar.\nB10 bílarnir voru framleiddir í 507 eintökum en eru ennþá helst til dýrir.\nÞessir bíla vöktu áhuga minn þar sem þeir eru byggðir á sama boddí og minn eigin bíll sem er að mínu mati í fullkominni stærð fyrir mig og mjög svo þægilegur í umgengni og nægilega fágaður.\nVið skoðun á Alpina þá rak mig minni til frægari Alpina bíla í þrjú seríunni sem ég man eftir frá því að ég var stráklingur en þessir bílar voru alltaf auðþekktir á Alpina röndunum og felgunum.\nVið leit að þeim bílum fann ég ótrúlegt tæki sem er E12 boddí af BMW smíðaður af Alpina með KKK 27 forþjöppu á 3.5 lítra sex strokka vél. Hestöflin fóru hæst í 330 við 5700 snúninga í bíl sem er um 1300 kíló. Ég hef ekið E28 bílnum sem er í sömu stærð og hann er alveg nógu stór fyrir mig líka þannig að maður fór að spá hvort þetta væri nú ekki ennþá skemmtilegri “sleeper”.\nÞessir bílar voru smíðaðir 1982 í S útgáfunni og mældust þá “official” með hröðuninan 4.8 sekúndur í 100 kmh, til samanburðar var Ferrari Testarossa 6 sekúndur sléttar í 100 kmh. Kvartmíluna ók hann á 13.16 sekúndum. Og það í bíl sem hafði líka mjög góða akstureiginleika og er í rauninni einn öfgafyllsti fernra dyra bíll fyrr og síðar. Togið var heldur ekkert smotterí eða 512 NM við aðeins 2400 snúningar allt saman sett í ZF 5 gíra kassa. Fyrstu bílarnir voru reyndar með þriggja lítra vél og 300 hestöfl frá 1978-1982, svo það valdi nú ekki miskilning\nÞessir bílar eru heldur ekki algengir, en miðað við að það eru tveir B10 bílar á landinu af 507 framleiddum þá er ekki svo hæpið að B7 fáist keyptur þó það hafi verið smíðaðir 149 bílar auk 60 bíla af B7S gerðinni. Við ítarlega leit fundust svona bílar sem voru falir en bara gegn tilboði.\nAuðvitað gerir maður sér grein fyrir því að svona bíl notar maður ekki til daglegra nota. En það má þá hafa það í huga að hann er 20 ára gamall og myndi því vera hægt að skrá hann sem fornbíl og hafa hann sem aukabíl og borga lágmarks tryggingar og engin bifreiðagjöld.\nÞað má líka geta þess að þessi sama vél fékkst í E24 boddíið sem er einn fallegasti BMW bíllinn að mínu mati (6-línan). En hann er bara tveggja dyra en kæmi þó sterklega til greina þegar maður hefur efni á að eiga tvo bíla og hann nær 20 ára aldrinum.",
    "url": "https://www.hugi.is/bilar/greinar/70747/alpina-b7b7s/",
    "url_id": "70747",
    "id": "490124",
    "replies": [
        {
            "user": "ih8",
            "user_id": "13956",
            "date": "2002-04-02 23:21:45",
            "id": "490125",
            "reply_to_id": "490124",
            "text": "Miðast fornbílar ekki við 25 ár, eða er ég að rugla?\nAnnars er hafa stóru bimmarnir alltaf heillað mig, allt frá því að kunningi minn fékk '90 módel af M5 beinskiptum.  Djöfull var fyndið að sjá hann í bænum að spyrna við alla Gti-töffarana og gersamlega flengja þá.\nHvað Alpina varðar er aðeins eitt orð serm lýsir þeim: GEÐVEIKI!\nÉg hef aðeins lesið um B12 6,0 E-KAT(e-38)bílanna og hann ku vera 430hp og togið eru heil 600Nm við 4200rpm og 500Nm við 1700rpm.  Hann tekur Ferrari F355 í kvartmílu þó 0-100km/klst sé ekki “nema” 5,9s því hann hefur eina bestu hröðun í heimi yfir 100 km/klst.\nHvað varðar 4,8 sek 0-100 km/klst tímann á e-12, var þetta ekki e-28 B7 Turbo og náðist þessi tími ekki hjá sænsku bílablaði?  Ég las það einhvers staðar að 0-200 km/klst hefði svo verið um 17 sek hjá Svíunum.\nEn drauma Alpina bíllinn minn er ALPINA B8 4,6(e-36).  Þetta er að ég held eini þristurinn með 8 cyl vél og hann skilar 333 bhp og 470 Nm togi.  Þessi kerra rústar M3 í millihröðun ásamt mörgum öðrum."
        },
        {
            "user": "ih8",
            "user_id": "13956",
            "date": "2002-04-02 23:25:21",
            "id": "490126",
            "reply_to_id": "490125",
            "text": "Þess má og geta að ALPINA B8 4,6(e-36) bíllinn er 5,6 sek í 100km/klst og nær yfir 280km/klst hraða."
        },
        {
            "user": "durti",
            "user_id": "17763",
            "date": "2002-04-02 23:57:38",
            "id": "490127",
            "reply_to_id": "490126",
            "text": "Ég er ekki alveg klár hvort það eru 20 ár eða 25 ár, það voru eitthvað misvísandi upplýsingar hjá þeim sem ég talaði við í dag þó svo að ég hefði ekki kannað það neitt nánar.\nÉg er með þessa 4.8 sek tölu frá Autocar líka.  Annars er ég sammála þér Alpina B8 væri asskoti næs bíll, sérstaklega í Touring útgáfu."
        },
        {
            "user": "durti",
            "user_id": "17763",
            "date": "2002-04-03 01:36:56",
            "id": "490128",
            "reply_to_id": "490127",
            "text": "Það var einn B10 alpina til sölu um daginn..\nEr hann seldur? Mig minnir að það hafi verið settar einhvað um 2 millur á hann."
        },
        {
            "user": "Mal3",
            "user_id": "5739",
            "date": "2002-04-03 01:39:40",
            "id": "490129",
            "reply_to_id": "490124",
            "text": "Þetta eru áhugaverðir bílar. Maður væri ekki fráhverfur að eiga svona þótt að tveggja sæata bílar heilli meira :)\nAnnars vill ég meina að mest extreme sedan bílar í heimi séu (með fullri virðingu fyrir M5, einum besta übersaloon fyrr og síðar) Lotus Omega (hámarkshraði yfir 300km/h og 377hö í twin turbo V6) og svo bíll sem er nokkurskonar arftaki hans, Holden GTS og Holden GTR. Mig minnir að GTS með supercharger sé um 500hö en GTR er að mörgu leiti jafnoki M5."
        },
        {
            "user": "v8man",
            "user_id": "8286",
            "date": "2002-04-03 07:51:53",
            "id": "490130",
            "reply_to_id": "490129",
            "text": "fornbíll=25ár, og þetta eru RÉTTAR uppls, ætti að vita það þar sem ég á 21árs gamlan bíl."
        },
        {
            "user": "Mal3",
            "user_id": "5739",
            "date": "2002-04-03 09:16:37",
            "id": "490131",
            "reply_to_id": "490130",
            "text": "Jæja, 25 ár þá…. þá þarf maður bara að leita að eldri bíl, þetta er alveg að skella á. Veistu hvað maður borgar í tryggingar af 25 ára gömlum bíl ef það er auakabíll?\nJá Lotus Omega er mjög extreme, en í samanburði við 330 hestafla E12 og E28 bimma þá hlýtur þyngdarhlutfallið að falla Bimmanum í vil.\nHolden bílarnir eru náttúrulega verulega svæsnir sérstaklega þessi GTR og þeir hafa alltaf verið það. En ég held samt að Holden bíllinn með 500 hestunum og Supercharger sé með aftermarket kitti…."
        },
        {
            "user": "Mal3",
            "user_id": "5739",
            "date": "2002-04-03 11:43:09",
            "id": "490132",
            "reply_to_id": "490131",
            "text": "Blowerinn fyrir Holden er dealer installes. Nokkuð grátt svæði ;)\nSetur hann kannski á líkt svæði og t.d. Brabus og Alpina bíla…"
        },
        {
            "user": "BlackMOOn",
            "user_id": "9392",
            "date": "2002-04-03 11:16:47",
            "id": "490133",
            "reply_to_id": "490130",
            "text": "fornbíll  = 25 ár\nantikbíll = 20 ár\ntrygginga-og bifreiðagjöld miðast við fornbíl.\ns.t."
        },
        {
            "user": null,
            "user_id": null,
            "date": "2002-04-03 11:41:01",
            "id": "490134",
            "reply_to_id": "490133",
            "text": "hver er munurinn svo á antíkbíl og fornbíl?"
        },
        {
            "user": "Bimmi",
            "user_id": "27785",
            "date": "2002-04-03 10:49:23",
            "id": "490135",
            "reply_to_id": "490129",
            "text": "Hvað með Brabus E V12? Að mínu mati er það svakalegasti 4 dyra bíll í heimi. Í útliti eins og E-línu Bens leigubílarnir, bara lækkaður með smá spoiler að framan og á 18 tommu felgum. En þvílík vél! 582 hö úr 7,3 lítra V-12. Togið eitthvað yfir 700 nm, minnir mig. Hröðun 0-100 á milli 4 og 5 sek eftir drifhlutfalli, n.b. SJÁLFSKIPTUR! Síðast þegar ég vissi var þetta hraðskreiðasti 4 dyra bíll í heimi! Rúmlega 330 var metið á honum á þýskri hraðbraut. Las grein um þennan bíl fyrir nokkrum árum í Performance Car þar sem þeir settu metið. Í greininni var mynd af hraðamælinum þar sem hann var kominn langt yfir 300!"
        },
        {
            "user": null,
            "user_id": null,
            "date": "2002-04-03 11:02:44",
            "id": "490136",
            "reply_to_id": "490135",
            "text": "Svakaleg kerra, það er satt…. En neyðarlegt þegar 20 ára gamall bíll hangir í honum og ekki nóg með það þá kostar þessi 20 ára gamli svipað og afföll af hinum á einu ári……."
        },
        {
            "user": "Mal3",
            "user_id": "5739",
            "date": "2002-04-03 11:58:13",
            "id": "490137",
            "reply_to_id": "490135",
            "text": "Það er rétt að flest sem Brabus gerir með stóru vélunum er brjálað. ég var samt ekki endilega bara að meina hámarkshraða og hestöfl þótt það þurfi að vera til staðar að sjálfsögðu.\nÞað er meira attitudið í Lotus Omega og Holden seríunni sem er svona mad, bad and dangerous to know. En báðir hafa kraftinn til að standa við attitudið að sjálfsögðu. Enda yfirstýrandi monster! :)\nEins mikla virðingu og ég ber fyrir Brabus og AMG þá finnst mér þeir aldrei vera voða klikkaðir. Sama með M seríu BMW, það sem þeir hafa gert sem er mest klikkað er alls ekki þeirra besta og þá á ég við M Coupe og Roadster.\nÉg held samt að ef ég mætti bara eiga einn bíl og það þyrfti að vera sedan þá væri M5 E34 3.8 á toppi listans hjá mér eða a.m.k. mjög nálægt því. Það kitlar samt ákaflega mikið að velja klikkaða kostinn, Lotus Omega. Þetta snýst um það að ef maður má bara hafa einn, þá þarf hann að vera mun sportlegri en mér finnst t.d. Benzarnir vera.\nSvo er líka ekki Lotus merki á Benz :)"
        },
        {
            "user": "Mal3",
            "user_id": "5739",
            "date": "2002-04-03 12:19:33",
            "id": "490138",
            "reply_to_id": "490137",
            "text": "Það er satt með Lotusinn og merkið… en það er kannski riskí bíll sem eini bíllinn, það er M5 hinsvegar alls ekki.\nÉg hefði nú samt gaman að kynnast þessum Holden bílun nánar…. þeir hafa átt það til að rúlla bimmunum upp í touring car keppnum í Ástralíu."
        },
        {
            "user": "Mal3",
            "user_id": "5739",
            "date": "2002-04-03 12:56:39",
            "id": "490139",
            "reply_to_id": "490138",
            "text": "Ég held reyndar að Omegan sé nokkuð solid. Samt varla jafn solid og E34…"
        },
        {
            "user": "sJaguar",
            "user_id": "8496",
            "date": "2002-04-03 13:30:09",
            "id": "490140",
            "reply_to_id": "490139",
            "text": "Já hún er þokkalega solid þannig sé, en það er reliability vandamál."
        },
        {
            "user": "sJaguar",
            "user_id": "8496",
            "date": "2002-04-03 17:46:25",
            "id": "490141",
            "reply_to_id": "490140",
            "text": "Það er einn Alpina á Akranesi og er hann falur\nfyrir rétt verð að sögn eiganda. Hann er inní\nskúr yfir allan veturinn þannig að hann keyrir\nhann bara á sumrinn. Geðveikt vel með farinn.\nDökkblár og illa GETNAÐARLEGUR!!!\nNúna er bara málið að athuga skipti:)"
        },
        {
            "user": "sJaguar",
            "user_id": "8496",
            "date": "2002-04-03 20:09:23",
            "id": "490142",
            "reply_to_id": "490141",
            "text": "Hvernig Alpina er þetta?"
        },
        {
            "user": "sJaguar",
            "user_id": "8496",
            "date": "2002-04-04 00:39:44",
            "id": "490143",
            "reply_to_id": "490142",
            "text": "Ég er næstum alveg viss að þetta sé B10. En gæti verið vitleisa. Hann er með einkanúmerið Hawk."
        },
        {
            "user": null,
            "user_id": null,
            "date": "2002-04-04 08:38:19",
            "id": "490144",
            "reply_to_id": "490143",
            "text": "Hmmmm, það gæti þá mögulega verið þriðji bíllinn, ég kannast allavega ekki við númerið. Hvaða boddí er þetta?"
        },
        {
            "user": "gdawg",
            "user_id": "3976",
            "date": "2002-04-04 15:00:10",
            "id": "490145",
            "reply_to_id": "490143",
            "text": "“HAWK” er ´88 730"
        },
        {
            "user": "gdawg",
            "user_id": "3976",
            "date": "2002-04-04 15:48:39",
            "id": "490146",
            "reply_to_id": "490145",
            "text": "730? Er það Alpina bíll samt?"
        },
        {
            "user": "gdawg",
            "user_id": "3976",
            "date": "2002-04-05 10:30:16",
            "id": "490147",
            "reply_to_id": "490146",
            "text": "Ekki skv. skráningastofu. Minnir að Alpina sé ekkert í því að selja aukahluti, nema felgur, þ.e. þeir breyta bara bílunum sjálfir. Mal3 eða aðrir on that one. Ég man annars eftir þessari 7 síðan í gamla daga hann er mjög flottur dökkblár með samlitar felgur."
        },
        {
            "user": "Hunkalot",
            "user_id": "14727",
            "date": "2002-04-03 19:51:04",
            "id": "490148",
            "reply_to_id": "490138",
            "text": "Holden bílarnir eru ekkert nema úlfar í rollugervi!!!!\nÍmyndið ykkur þetta:  Þið eruð á rúntinum á Miklubrautinni og við hliðina á ykkur stoppar bíll sem líkist Opel Vectra með spoilerkit og á 17“ álfelgum.  Þið hugsið ykkur gott til glóðarinnar og farið að egna eigandann í spyrnu.  Eigandinn virðist reiðubúinn í spyrnu og þið ætlið aldeilis að sýna þessum ”fjölskyldubíl“ í tvo heimana.\nEn ykkur bregður fljótt í brún þegar græna ljósið skín.  Vectran urrar einsog Harley, hentist af stað, þið sjáið glitta í Holden ljónið á skottinu og náið að lesa Holden Commodore SS á skottinu áður en hann hverfur ykkur sjónum.\nÞessi 4 dyra ”fjölskyldubíll“ hefur litla 5,7L V8 undir húddinu, sem er ættuð frá Corvettunni.  Vélin skilar 225kw og 460nm togi.  Þessi bíll kostar 2.600.000 beinskiptur í Ástralíu.  17” álfelgur og spoilerkit er staðalbúnaður.\nÞað skal tekið fram að þetta er ekki bíll frá neinu breytingarfyrirtæki líkt og Brabus Bensar.  Þetta er óbreyttur bíll frá verksmiðju.\nStærsti gallin við Holden, stýrið er hægra meginn ennþá en Holden er að skoða ameríku markaðinn með innflutning í huga."
        },
        {
            "user": "Moen",
            "user_id": "17218",
            "date": "2002-04-03 22:30:49",
            "id": "490149",
            "reply_to_id": "490148",
            "text": "Athugið þessa síðu á henni eru upplýsingar um holden. Einnig aðra bíla.\nhttp://autozine.kyul.net/html/Holden.htm#HSV%20GTS%20300\nÞ að sem klikkaði við Lotus(opel) omega var að hann þótti ekki nógu fínn á sínum tíma. Hins vegar eru sleeperar að verða gríðarlega vinsælir og því venjulegri því betra. Eins og sjá má á Lotus omega en metið í flokknum en það verður ekki lengi í viðbót.:)"
        },
        {
            "user": "Mal3",
            "user_id": "5739",
            "date": "2002-04-05 11:24:36",
            "id": "490150",
            "reply_to_id": "490129",
            "text": "Eins og jammjamm lét mig vita þá er auðvitað línu sexa í Lotus Omega. Biðst velvirðingar :)"
        },
        {
            "user": "Moen",
            "user_id": "17218",
            "date": "2002-04-03 10:15:08",
            "id": "490151",
            "reply_to_id": "490124",
            "text": "Ég hef alltaf verið hrifinn af e28 M5, og e34 líka.\nÉg væri til í að eiga í bílskúr eitt stk. BMW M6 og eitt stk. E28 M5. Eighties bliss!"
        },
        {
            "user": null,
            "user_id": null,
            "date": "2002-04-03 10:33:01",
            "id": "490152",
            "reply_to_id": "490151",
            "text": "Úff, segðu….. mér finnst E28 M5 með shadowline pakka, rauður eða svartur alveg súper flottir.\nM635csi er heldur ekki dónalegur bíll og þeir eru falir fyrir sanngjarna prísa í dag."
        },
        {
            "user": "Moen",
            "user_id": "17218",
            "date": "2002-04-03 11:04:19",
            "id": "490153",
            "reply_to_id": "490151",
            "text": "Þið verðið að afsaka mig aðeins og kannski er þetta asnalegt hjá mér en afhverju að láta sig dreyma um tvo gamla bmw-a í bílskúrnum. Það er alveg eins líklegt að maður muni eignast einn nýjan einhverntíman eða hvað?\nNýjan hmm ef eitthvað er að marka það sem hefur komið úr hönnunarsmiðju aðal hönnuðar bmw Mr. Chris Bangle. þá er framtíðin ekki björt. Hann hannaði Z3 og nú hina nýju 7-línu sem hefur fengið fádæma undirtektir fyrir tækni(verkfræðingarnir) en ekki fyrir útlitið hans Bangle sem þykir einfaldlega ljótt. Takið t.d. eftir hvernig skotlokið er á 7unni, það lítur út fyrir að vera af öðrum bíl. Skotlokið er það eina sem mér persónulega finnst ljótt en margt annað hefur verið talið upp t.d. heilögu nýrun.\nMyndir af Z9-unni vöktu vonbrigði ásamt mörgu öðru. En á næstu árum fara að sjást myndir af nýju 5línunni og bíð ég vægast sagt spenntur eftir myndum (6línan komnar myndir og lítur vel út). Ætli verkfræðingarnir reddi þessu samt ekki með nýjum galdrabrögðum (V-10 vélin) eða einhverju öðru.\nMálið er að útlit bmw er klassískt og vinsælt og það þarf ekki að breyta því sem virkar. Hönnuðir Bens hafa samt að mínu mati verið að gera æðislega hluti (jeppinn undanskilinn) en það er önnur saga að segja frá því."
        },
        {
            "user": null,
            "user_id": null,
            "date": "2002-04-03 11:15:27",
            "id": "490154",
            "reply_to_id": "490153",
            "text": "Gamlir bimmar eru bara í mörgu meira spennandi en nýjir….\nT.d fyrsti M3 bíllinn er miklu meira spennandi en þeir sem komu síðar."
        },
        {
            "user": "gufi",
            "user_id": "18657",
            "date": "2002-04-04 12:03:49",
            "id": "490155",
            "reply_to_id": "490153",
            "text": "Varðandi þessa nýju hönnunarlínu BMW get ég bara sagt eitt! Hooooorrrrible, sammála með skottið á Sjöunni eða hvað þá nýji CS-1 (1 línan). Hvílík hörmung. Nýji Z3 er hlunkalegur. X-Coupé sama fríkið.\nFyrir nokkru sáust hugmyndir af nýju Fimmunni og var það sama hörmungarhönnunin. En viti menn, í Auto Motor Und Sport tölublaði 7. 20 mars eru komnar nýjar myndir af Fimmunni (reyndar tölvumyndir) og boy-o-boy, batnandi mönnum er best að lifa. Bíllinn er bara helv. flottur, sportlegur og engin áberandi hönnunarslys í gangi. Völdin hafa líklega verið tekin af Ameríkananum Chris Bangle enda mikið gagnrýndur.\nVerður kynntur næsta haust og M5 árið 2004 með nýrri 10cyl, 5.5 lítra og 500 hö.\nÉg er byrjaður að safna (allavega dreyma).\nGufi"
        },
        {
            "user": null,
            "user_id": null,
            "date": "2002-04-04 12:19:59",
            "id": "490156",
            "reply_to_id": "490155",
            "text": "Ég er alveg sammála, þeir verða að fara að taka sig á í hönuninni, annars getur þetta endað með ósköpum."
        },
        {
            "user": "Kull",
            "user_id": "6541",
            "date": "2002-04-04 12:24:04",
            "id": "490157",
            "reply_to_id": "490155",
            "text": "Ég er sammála um að nýja fimman hafi skánað, afturendinn finnst mér samt frekar ljótur ennþá.\nÞað hefur nú ekki komið neitt official frá BMW um næsta M5. Flestar sögusagnir segja að hann verði með V10, 5 lítra og 500 hestöfl."
        },
        {
            "user": "Kull",
            "user_id": "6541",
            "date": "2002-04-04 13:01:56",
            "id": "490158",
            "reply_to_id": "490157",
            "text": "Þap er hugsanlegt að þeir séu að mála sig aðeins út í horn með því að vilja bara NA vélar. Ég hélt þó alltaf að þeir hefðu haldið fram að V8 vélinn í M5 bílnum ætti eftir 100 hestföl í viðbót."
        },
        {
            "user": "Kull",
            "user_id": "6541",
            "date": "2002-04-04 13:11:20",
            "id": "490159",
            "reply_to_id": "490158",
            "text": "Já, maður myndi halda að þeir ættu að geta tekið meira úr V8 vélinni og kannski verður það þannið.\nSögusagnirnar segja að V10 vélin eigi að vera byggð á Formula 1 vélinni. Ég hef einnig lesið að nýji M5 komi jafnvel seint á næsta ári sem svar við nýju bílunum frá Benz."
        },
        {
            "user": "thyrnir",
            "user_id": "14576",
            "date": "2002-04-04 13:45:27",
            "id": "490160",
            "reply_to_id": "490159",
            "text": "Það þarf allavega að bregðast við, ekki dugar að láta gömlu kalla bílana frá Benz hirða markaðinn eins og gerðist þegar 6 línan hvarf af markaðnum og 8 línan kom í staðinn!"
        },
        {
            "user": "thyrnir",
            "user_id": "14576",
            "date": "2002-04-05 09:49:54",
            "id": "490161",
            "reply_to_id": "490160",
            "text": "World Record - 23. March 2002\nThe fastest 4-door Saloon\nin the world\ntop speed 338 km/h\nKleemann is proud to announce:\nA new world record has been set in the category “World’s Fastest Saloon”\nKleemann has smashed the World Record of 330 km/h, set almost 7 years ago by Brabus GmbH.\nÞess má geta að KLEEMANN er Benz “tjúner” gömlu kalla hvað?\nhttp://www.kleemann.dk"
        },
        {
            "user": "Mal3",
            "user_id": "5739",
            "date": "2002-04-05 12:44:39",
            "id": "490162",
            "reply_to_id": "490161",
            "text": "KLEEMANN er tjúner, ekki Alpina. Alpina er frameiðandi sem notar BMW boddí og vélar sem grunnin í sína bíla.\nOg Benz eru samt gömlu kalla bílar….. nema kannski A- bensarnir!\nEn þeir eru góðir og fara hratt… en þú ert samt að bera saman nýja eða nýlega bíla við 20 ára gamlan Alpina bíl."
        },
        {
            "user": "Mal3",
            "user_id": "5739",
            "date": "2002-04-06 09:00:12",
            "id": "490163",
            "reply_to_id": "490162",
            "text": "Perspective is an interresting and very important thing :)"
        }
    ]
}
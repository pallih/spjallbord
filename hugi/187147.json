{
    "forum_title": "Rokk",
    "user": "Oberon",
    "user_id": "21887",
    "date": "2004-01-05 16:40:08",
    "title": "Kurt Cobain (lítið æviágrip)",
    "text": "Plz, ekki koma með diss og einhver asnaleg comment, þau lýsa bara persónu þess aðila betur en margt annað.\nSöngvarinn Kurt Cobain\nKurt Cobain var einn áhrifamesti tónlistarmaður sem nokkurn tímann hefur verið uppi. Hann ásamt sveit sinni, Nirvana, átti sinn þátt í að breyta tónlistarsviði heimsins, sem þá var staðlað í þungarokksímynd níunda áratugarins, sem sveitir á borð við Metallica, Black Sabbath og Kiss lögðu grunninn að.\nKurt Donald Cobain fæddist í borginni Hoquaim í Washington fylki Bandaríkjanna þann 20. febrúar 1967. Algengur misskilningur er að hann hafi fæðst í nágrannaborg Hoqaim Aberdeen. Hann var sonur hjónanna Donald Cobain og Wendy Fradenburg. Faðir hans vann fyrir heimilinu sem rafvirki hjá útvarpsstöð í Aberdeen. Stuttu eftir fæðingu sonarins fluttust hjúin þangað yfir til að vera nær vinnustaðnum. Aberdeen hélt sér uppi á skógarhöggsiðnaði og unnu flestir við hann. Íbúarnir voru flestir ofur-þjóðernissinnaðir og litu niður á negra og aðra innflytjendur og á sama hátt var hippum úr nágrannaborgum ekki tekið vel innan Aberdeen.\nFraman af var ævi Kurt einföld og góð. Hann lýsti sér sjálfur sem mjög glöðu barni. Cobain fjölskyldan var mjög söngelsk og átti Kurt margt frændfólk sem reynt hafði fyrir sér á tónlistarsviðinu. Það leið því ekki að löngu áður en drengurinn sjálfur fékk brennandi áhuga á tónlist. Foreldrar hans gáfu syni sínum trommu á ól þegar hann var þriggja ára og á hana glamraði stráksi allan liðlangan daginn. Það var ekki fyrr en nokkrum árum seinna þó að hann kynntist gítarnum.\nÁrið 1974 eignaðist Kurt litla systur. Skömmu eftir fæðinguna fór að bera á erfiðleikum innan heimilisins. Donald og Wendy rifust stanslaust og skilnaður lá í loftinu. Árið eftir skildu foreldrar Kurt að fullu og faðir hans flutti út og settist að í litlum bæ skammt frá borginni. Skilnaðurinn hafði veruleg áhrif á hinn átta ára Kurt. Hin fullkomna veröld hans hrundi á nokkrum mánuðum og eins og skilnaðurinn væri ekki nóg þá fluttist nýr kærasti móður Kurt inn nokkrum vikum seinna. Kurt fór að lenda í vandræðum innan skólans og nýi maðurinn, sem var atvinnulaus og drykkfelldur, barði bæði strákinn og móður hans.\nSkömmu síðar flutti Kurt í hjólhýsi til föður síns og bjó með honum um tíma. Eina sem hann fann sér til skemmtunar þar var að berja á ?fátæku? börnunum sem móðir hans hafði eytt svo miklum tíma í að fá hann til að forðast. Það leið ekki á löngu þar til að eldri krakkar fóru að nálgast hann og fengu hann til að hanga með sér. Með þeim reykti hinn tíu ára gamli Kurt maríjúana í fyrsta skipti. Var það aðeins byrjunin á hinni miklu fíkniefnaneyslu sem átti eftir að há honum það sem eftir var.\nFaðir Kurts ákvað að verða við bænum sonar síns og bað bróður sinn Doug um að útvega honum gítar fyrir 14 ára afmæli hans. Doug tókst að finna notaðan Lindell sem hann fékk Kurt. Pilturinn eyddi núna mestum tíma sínum uppi í herbergi glamrandi á gítarinn og var helsta markmið hans að geta spilað Zeppelin lagið ?Stairway to heaven? eins vel og goðsögnin Jimmy Page. Kurt leit á hinn nýfengna grip sem takmark, loksins einhver tilgangur í lífi hans. Hann var, að sögn Doug, ekki beint tæknilegur gítarleikari, en hafði gott tóneyra og skildi að þagnir skiptu jafn miklu máli í lagi og tónarnir. Það sem Doug hins vegar sá mest í drengnum var hin óslípaða og hráa rödd hans en hún varð hálfgert einkenni hans þegar árin tóku að líða.\nMeð þessi ummæli á bak við eyrað tók Kurt að leitast eftir því að stofna sína eigin hljómsveit. Hann vildi stofna punk-sveit í anda nýrrar bylgju sem var farin að breiðast út á Bretlandseyjum. Á þessum tíma vingaðist hann við króatískan innflytjenda að nafni Krist Novoselic í gegnum sameiginlegan vin. Krist spilaði á bassa og byrjuðu þeir að æfa sig á lofti snyrtistofu sem var í eigu móður Krist. Þeir buðu trommara að nafni Bob McFadden að æfa með sér af þeirri einu ástæðu að hann átti sitt eigið trommusett.\nNú liðu nokkur ár þar sem Kurt og Krist héldu áfram að æfa lög saman og skiptu út trommurum eins og nærbuxum. Einnig áttu þeir erfitt með að sætta sig á nafn en þau breyttust frá mánuði til mánaðar uns nafnið ?Skid Row? hélst við þá undir lok níunda áratugarins. Þeir tóku upp ,,demo? kasettu eins og flestar aðrar hljómsveitir á þessum tíma, með trommaranum Chad Channing. Helsta vandamálið var að borga fyrir hana en Kurt eyddi mestum sínum peningum í fíkniefni og Kurt sínum í áfengi. Á endanum náðust samningar við útgáfuna Sub Pop um að gefa út smáskífu með þeim. Hún var tekin upp með laginu ?Love Buzz?. Það leið þó langur tími að hún var gefin út vegna lakrar fjárhagsstöðu útgáfunnar en á endanum kom hún út og fór í spilun á hinum ýmsu háskólaútvarpsstöðvum.\nNæsta mál á dagskrá var tónleikaferð um Bretlandseyjar en það var oft gott ráð til að ná einhverjum vinsældum síðar í Bandaríkjunum. Áður en haldið var af stað sættust Kurt og Krist þó á að breyta nafninu enn og aftur og var nýja nafnið það sem átti eftir að festast við þá í framtíðinni ?Nirvana?. Árið eftir, 1989, gaf sveitin út sína fyrstu breiðskífu, en hún bara nafnið ?Bleach? eða bleykiefni. Dreifing á plötunni gekk ekki vel en þó nógu vel að gagnrýnendur komust í hana og tóku eftir þessum nýja hljóm sem einkenndi Nirvana og var kenndur við Seattle-borg í Washington.\nÁrið 1990 var Channing rekinn úr hljómsveitinni og fenginn nýr og betri trommari, David Grohl sem átti eftir að vera með þeim til enda. Fleira gerðist það ár en Kurt kynntist þá stúlku að nafni Courtney Love sem hann átti eftir að giftast ári seinna. Með útgáfu annarrar plötunnar ?Nevermind? var leiðin til heimsfrægðar auðveld. Platan hefur stimplað sig sem ein besta rokkplata sem gefin hefur verið út og seldist í meira en 17 milljónum eintaka í Bandaríkjunum einum. Grípandi lög, heildstæð mynd og tilfinningin á bak við textana og flutninginn var svo skýr að ljóst var að langt yrði í að platan yrði toppuð.\nNirvana gaf út tvær breiðskífur til viðbótar, ?Incesticide? var samansafn ýmissa B-hliða og sjaldgæfra laga og ?In Utero? kom síðan út árinu á eftir. Einnig má gjarnan nefna órafmagnaða tónleika á vegum Mtv-tónlistarstöðvarinnar sem margfrægir eru. Ótímabær dauði Kurt Cobain varð síðan til að sveitin hætti störfum en söngvarinn dó 5. apríl 1994, þá aðeins 27 ára gamall. Dularfullur dauði hans er efni í heila ritgerð í viðbót og fer ég ekki út í hann af þeim sökum. Þess má geta að aðrar rokkstjörnur á borð við Janis Joplin, Brian Jones og Freddy Mercury dóu líka allar 27 ára gamlar.\nKurt Cobain var að mínu mati gríðarlega eftirtektarverður söngvari og skipaði hann sér á sess með þeim bestu. Eina sem hann skildi eftir sig var tónlistin hans og með henni skal hans minnast því nokkuð ljóst er að enginn líkur honum kemur fram í bráð.\nHeimildir\nKensington, Halperin og Wallace, Who Killed Kurt Cobain?, 2003\nBloomsbury, Michael Azzerad, Come As You Are, 1993\nMead, Kurt Cobain, Kurt Cobain Journals, 2003",
    "url": "https://www.hugi.is/rokk/greinar/187147/kurt-cobain-litid-aeviagrip/",
    "url_id": "187147",
    "id": "1440815",
    "replies": [
        {
            "user": "Hallgrimur",
            "user_id": "2769",
            "date": "2004-01-06 06:20:57",
            "id": "1440816",
            "reply_to_id": "1440815",
            "text": "Flott grein ! :D\nmikið af áhugaverðu efni á ferð"
        },
        {
            "user": null,
            "user_id": null,
            "date": "2004-01-06 06:54:00",
            "id": "1440817",
            "reply_to_id": "1440815",
            "text": "Flott grein árni ;P"
        },
        {
            "user": null,
            "user_id": null,
            "date": "2004-01-06 06:57:40",
            "id": "1440818",
            "reply_to_id": "1440815",
            "text": "grein númmer “no one count´s it” um ævi Kurt´s á huga ;D"
        },
        {
            "user": "Goalkeeper",
            "user_id": "16530",
            "date": "2004-01-06 07:32:15",
            "id": "1440819",
            "reply_to_id": "1440815",
            "text": "Ef maður væri ekki búinn að lesa þetta yfir nokkrum sinnum þá væri þetta mjög áhugaverð grein en ég verð að segja það að myndin hjá þér stóð uppúr."
        },
        {
            "user": "SiggaBeinteins",
            "user_id": "48950",
            "date": "2004-01-06 08:10:02",
            "id": "1440820",
            "reply_to_id": "1440815",
            "text": "Já ég er sammála."
        },
        {
            "user": "RAVING",
            "user_id": "597",
            "date": "2004-01-06 08:19:11",
            "id": "1440821",
            "reply_to_id": "1440815",
            "text": "Freddie Mercury dó minnir mig 45 ára gamall..\nOg fleiri sem dóru 27 ára eru t.d. Jimi Hendrix og Jim Morrison"
        },
        {
            "user": "skjolid",
            "user_id": "33695",
            "date": "2004-01-06 09:37:50",
            "id": "1440822",
            "reply_to_id": "1440815",
            "text": "fín grein og ótrúlega eðlileg viðbrögð hjá fólki….  ennþá"
        },
        {
            "user": "ibbets",
            "user_id": "10684",
            "date": "2004-01-06 09:47:26",
            "id": "1440823",
            "reply_to_id": "1440815",
            "text": "Bíddu við, var Freddy Mercury þá hvað……3 ára þegar hann byrjaði í Queen?\nEn annars sennilega besta Nirvana grein sem skrifuð hefur verið hér í langann tíma, þó svo að það vilji gleymast oft þegar menn tala um hann sem snilling að þá vilja menn alltaf tala um að hann hafi verið svo fær en raunverulega ástæðan er sú að hann spilaði og söng af svo ótrúlegri tilfinningu frekar en hæfni á hljóðfæri eða raddbönd.  Því jú, hann var því miður ekkert fær tæknilega séð hvorki á hljóðfæri né söng.\nEn, fín grein."
        },
        {
            "user": "StefanPetur",
            "user_id": "48420",
            "date": "2004-01-06 11:37:02",
            "id": "1440824",
            "reply_to_id": "1440823",
            "text": "Góð grein, en þú nokkuð sem að mætti fínpússa. Svo sem “Skid Row” ? Hvar heyrðiru það rugl að Nirvana hafi einhverntíman heitið skid row? Skid Row er ein frægasta Glisrokk hljómsveit 9. áratugarins, þeir komu meira segja til Íslands hva 93 eða 94."
        },
        {
            "user": "ibbets",
            "user_id": "10684",
            "date": "2004-01-06 12:50:59",
            "id": "1440825",
            "reply_to_id": "1440824",
            "text": "Ég held að þú sért eitthvað að misskilja, Skid Row kom aldrei til Íslands.  Poison átti hinsvegar að koma en komu ekki af því að bassaleikarinn puttabraut sig, en Quireboys og einhverjir aðrir hairmetal gaurar komu á “Break the Ice with Pepsi” hátíðina sem var haldin í Kaplakrika 1992."
        },
        {
            "user": "gummirulz",
            "user_id": "17787",
            "date": "2004-01-06 14:53:29",
            "id": "1440826",
            "reply_to_id": "1440825",
            "text": "skid row komu víst til Íslands"
        },
        {
            "user": "ibbets",
            "user_id": "10684",
            "date": "2004-01-06 14:59:20",
            "id": "1440827",
            "reply_to_id": "1440826",
            "text": "Hvenar komu Skid Row til Íslands?\nEf þú getur ekki sagt nákvæmlega hvenar slepptu því þá að svara."
        },
        {
            "user": "gummirulz",
            "user_id": "17787",
            "date": "2004-01-06 20:46:14",
            "id": "1440828",
            "reply_to_id": "1440827",
            "text": "einhvertíman kringum 93-94 einhver  sem fór með þeim í sund(wtf)og á tónleikana\nvar að tala um það á radíó 104,5"
        },
        {
            "user": "ibbets",
            "user_id": "10684",
            "date": "2004-01-07 01:28:31",
            "id": "1440829",
            "reply_to_id": "1440828",
            "text": "Þá hafa þeir sennilega bara skellt sér í sund, ekki spilað.  Ég þori nánast að fullyrða það uppá hægri handlegg minn."
        },
        {
            "user": "franur",
            "user_id": "32015",
            "date": "2004-01-06 11:35:01",
            "id": "1440830",
            "reply_to_id": "1440815",
            "text": "“Kurt eyddi mestum sínum peningum í fíkniefni og Kurt sínum í áfengi.”\nég hef það á tillfiningunni að annað á að vera krist ef svo er hvar á það að vera."
        },
        {
            "user": "Oberon",
            "user_id": "21887",
            "date": "2004-01-06 15:31:29",
            "id": "1440831",
            "reply_to_id": "1440830",
            "text": "þetta á að vera Krist seinna nafnið sry, ég hélt að ég hefði sett textann yfirfarinn inn, var nebbla búinn af finna nokkrar villur í honum sem að ég lagfærði, hef c/p vitlausan bút :P"
        },
        {
            "user": null,
            "user_id": null,
            "date": "2004-01-06 12:37:24",
            "id": "1440832",
            "reply_to_id": "1440815",
            "text": "Snilld"
        },
        {
            "user": "muff",
            "user_id": "47481",
            "date": "2004-01-06 12:51:59",
            "id": "1440833",
            "reply_to_id": "1440815",
            "text": "flott mynd"
        },
        {
            "user": "Moose",
            "user_id": "4615",
            "date": "2004-01-06 14:14:19",
            "id": "1440834",
            "reply_to_id": "1440815",
            "text": "keiko var lika 27 ara thegar hann do"
        },
        {
            "user": "alexandra21",
            "user_id": "45114",
            "date": "2004-01-06 18:49:30",
            "id": "1440835",
            "reply_to_id": "1440834",
            "text": "…ætli marr verði bara frægur á að deyja 27 ára ?? hmm…"
        },
        {
            "user": "gummirulz",
            "user_id": "17787",
            "date": "2004-01-06 14:57:47",
            "id": "1440836",
            "reply_to_id": "1440815",
            "text": "það er ekkert dularfullt við dauða hanns Hann skaut sig bara!!!\nAnnars hef ég ekkert álit á þessum gaur, finnst tónlistin hans frekar leiðinleg"
        },
        {
            "user": "rexuz",
            "user_id": "31513",
            "date": "2004-01-06 16:00:33",
            "id": "1440837",
            "reply_to_id": "1440836",
            "text": "ekkert dularfullt..? ekkert heyrt um það að hann var búinn með nokkur kíló af dópi og var ekki í neinu standi til að halda á byssu, + Courtney sem er enþá að græða á dauða hans…\nmyndi segja að þetta sé soldið efasemdarmál\nannars er gaurinn snillingur og að ef að þú fílar “ekkert” með Nirvana ertu enkvað furðulegur í hausnum."
        },
        {
            "user": "seNoyer",
            "user_id": "20451",
            "date": "2004-01-06 21:02:34",
            "id": "1440838",
            "reply_to_id": "1440836",
            "text": "gummisu-su-suu-suxx\nHvað ertu að commenta hér og lesa þessa grein ef þú hefur engan áhuga á þessu?"
        },
        {
            "user": "gummirulz",
            "user_id": "17787",
            "date": "2004-01-07 11:50:24",
            "id": "1440839",
            "reply_to_id": "1440838",
            "text": "seNoyer-su-suu-suxxx\nÉg hef allan rétt til að commenta á öllum greinum."
        },
        {
            "user": "Oberon",
            "user_id": "21887",
            "date": "2004-01-06 15:34:01",
            "id": "1440840",
            "reply_to_id": "1440815",
            "text": "Þetta var upphaflega íslenskuritgerð og var ég búinn að skrifa miklu lengri texta en þurfti síðan að stytta hana töluvert til að hafa innan marka. Vonandi er þetta bara nennaðlesalegra"
        },
        {
            "user": "madex",
            "user_id": "40135",
            "date": "2004-01-06 17:12:50",
            "id": "1440841",
            "reply_to_id": "1440815",
            "text": "fínasta grein! nirvana var ekki þungarokk heldur rock ,punk og stundum pop."
        },
        {
            "user": "Oberon",
            "user_id": "21887",
            "date": "2004-01-06 17:35:23",
            "id": "1440842",
            "reply_to_id": "1440841",
            "text": "Sammála, fólk setti út á Nirvana fyrir að vera of ‘einfaldir’. Það sögðu þeir sjálfir hins vegar vera sinn mesti kostur. Lögin þeirra væru rokk-punk-pop og melódíur sem fólk mundi eftir og elskaði"
        },
        {
            "user": "Gislinn",
            "user_id": "47818",
            "date": "2004-01-06 18:21:12",
            "id": "1440843",
            "reply_to_id": "1440815",
            "text": "marr fer að kunna þetta utanaf því þetta er búið að koma svo oft hingað…"
        },
        {
            "user": "seNoyer",
            "user_id": "20451",
            "date": "2004-01-06 21:03:38",
            "id": "1440844",
            "reply_to_id": "1440843",
            "text": "Hehe, myndi nú alveg segja að það sé gott, Gislinn"
        },
        {
            "user": "Addni",
            "user_id": "8004",
            "date": "2004-01-06 18:50:55",
            "id": "1440845",
            "reply_to_id": "1440815",
            "text": "Dularfullur dauðdagi ?? Einhver kom af honum með hausinn splundranann og afsagaða haglabyssu við hliðina á honum..\nsemsagt hann skaut af sér hausinn með haglabyssu…"
        },
        {
            "user": "Return",
            "user_id": "48596",
            "date": "2004-01-06 20:26:09",
            "id": "1440846",
            "reply_to_id": "1440815",
            "text": "góð grein obbi\n….Ég skil ekki akkuru dauðdagi hans er svona rosalega dularfullur\nHann einfaldlega skaut sig, því miður:(\nEn hann lifir enn , svo að……"
        },
        {
            "user": "Oberon",
            "user_id": "21887",
            "date": "2004-01-06 20:33:44",
            "id": "1440847",
            "reply_to_id": "1440846",
            "text": "ég var að pæla í því að gera grein um spekúlerarnar í kringum dauða hans. En þannig grein er nýkominn inn þó hún sé frömur slöpp (no offence bent) og hefði ég viljað gera eina almennilega þannig. En ég held að fólk sé búið að fá nóg af nirvana og kurt cobain í bili"
        },
        {
            "user": null,
            "user_id": null,
            "date": "2004-01-07 18:13:45",
            "id": "1440848",
            "reply_to_id": "1440815",
            "text": "góð og vel skrifuð grein, en mikið rosalega leiðist mér Kurt og Nirvana\nCrestfallen"
        },
        {
            "user": "Andrie",
            "user_id": "39014",
            "date": "2004-01-07 22:42:58",
            "id": "1440849",
            "reply_to_id": "1440815",
            "text": "Flott grein, vel skrifað. Ég fíla Nirvana ágætlega og hlusta stundum á þá, en er hann Kurt ekki doldið ofmetinn?\nkv\nAndri"
        },
        {
            "user": "Andrie",
            "user_id": "39014",
            "date": "2004-01-09 13:04:49",
            "id": "1440850",
            "reply_to_id": "1440849",
            "text": "Jánei hann Kurt er alls ekki ofmetinn að mínu mati og flestra annarra.\nHann er einn sá besti lagahöfundur og tónlistarmaður sem að uppi hefur verið, punktur."
        },
        {
            "user": "full",
            "user_id": "34782",
            "date": "2004-01-13 01:33:35",
            "id": "1440851",
            "reply_to_id": "1440815",
            "text": "flott grein… hvað er málið með ?þetta?"
        },
        {
            "user": "full",
            "user_id": "34782",
            "date": "2004-02-02 01:20:20",
            "id": "1440852",
            "reply_to_id": "1440851",
            "text": "geggjað flott grein!!!"
        }
    ]
}
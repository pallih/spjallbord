{
    "forum_title": "Skóli",
    "user": "Ljoskar",
    "user_id": "10919",
    "date": "2005-08-05 11:07:48",
    "title": "Að borga ekki skólann sinn....",
    "text": "Ég hef ákveðnar skoðanir um þetta og það eru örugglega ekki sömu skoðanir og þið hafið…\nMér fynnst fáranlegt þegar að foreldrar borga skólann fyrir börnin, það er kanski vegna þess að ég hef þurft að vinna og borga allt sjálfur, fyrsta önnin var erfiðust vegna þess að ég þurfti að borga bílprófið, matinn, vistina, bílinn og allt það sem fylgir því að vera í skóla út á landi.\nEftir fyrstu önnina þá fékk ég dreifbílisstyrkinn sem er um 90.000 kr en er þó ekki næstum jafn mikið og ég þurfti að borga til að vera í skóla.\nÉg er alveg hneikslaður á tvemur dæmum sem ég hef heirt af vinum mínum, Foreldrar annars vinar míns gáfu honum bíl, og borga allan skólan fyrir hann, og hann nennir ekki að vinna yfir sumarið því hann þarf kvort sem er ekki að borga neitt, ef maður fer svona með börnin þá læra þau það að þau fá allt uppí hendurnar, eða halda það að minnsta kosti.\nForeldrar annarar vinkonu minnar láta hana borga skólann og vistina sem er kanski svona 30-40 þús krónur en borga matinn fyrir hana (100.000-110.000 kr) en leyfa henni svo að eiga dreifbýlisstyrkinn. Semsagt, hún kemur út úr skólanum í plús…\nEr hægt að gera barninu sínu eitthvað verra en þetta????\nÞetta er bara fáranlegt.",
    "url": "https://www.hugi.is/skoli/greinar/317247/ad-borga-ekki-skolann-sinn/",
    "url_id": "317247",
    "id": "2358651",
    "replies": [
        {
            "user": "Fury",
            "user_id": "15541",
            "date": "2005-08-05 11:20:10",
            "id": "2358688",
            "reply_to_id": "2358651",
            "text": "Mínir foreldrar lána mér fyrir skólagjöldum og því sem þarf fyrir skólann, sbr. laptop, bækur, skriffæri and so on.\nVinn á sumrin og um helgar á veturna hjá pabba og borga helminginn af laununum til þeirra.\n:P"
        },
        {
            "user": "dveldi",
            "user_id": "24004",
            "date": "2005-08-05 14:12:51",
            "id": "2359009",
            "reply_to_id": "2358688",
            "text": "mér finnst þetta geðveikt sniðugt!!"
        },
        {
            "user": "izelord",
            "user_id": "1143",
            "date": "2005-08-05 11:22:52",
            "id": "2358691",
            "reply_to_id": "2358651",
            "text": "Svo mæta þessir krakkar í eitt sumar í bæjarvinnuna áður en þeir útskrifast.\nÞegar á vinnumarkaðinn er komið þá eru þeir ónothæfir vinnukraftar."
        },
        {
            "user": "JVG",
            "user_id": "58374",
            "date": "2005-08-05 11:23:02",
            "id": "2358693",
            "reply_to_id": "2358651",
            "text": "Ég fæ borgað fyrir skólan en þarf að borga allt annað sjálfur, mér finnst það í raun verk foreldra að koma börnum sínum af stað.\nAuðvitað er það lífsreynsla þegar þú þarft að sjá um þig sjálfur, en ef þú pælir í því að það eru ekki allir sem hafa vinnu í boði nema með skítalaunum og fáránlegum vinnutíma (á veturna.\nOg unglingavinnan…. kaupir kók og peningurinn er horfinn."
        },
        {
            "user": "JVG",
            "user_id": "58374",
            "date": "2005-08-05 11:25:00",
            "id": "2358697",
            "reply_to_id": "2358693",
            "text": "Reyndar er ég einn af þeim heppnu og fékk alvöru vinnu í sumar þannig að æeg er með forskot á unglingavinnu krakkana sem fá á mínum aldri u.þ.b 80.000 sem er voða lítið …."
        },
        {
            "user": "lilienfeld",
            "user_id": "20337",
            "date": "2005-08-07 21:16:34",
            "id": "2364791",
            "reply_to_id": "2358697",
            "text": "80.000 fyrir sumarið?"
        },
        {
            "user": "JVG",
            "user_id": "58374",
            "date": "2005-08-08 13:30:17",
            "id": "2366379",
            "reply_to_id": "2364791",
            "text": "úr unglinga vinnuni já ^^ sorglegt….."
        },
        {
            "user": "dha",
            "user_id": "35651",
            "date": "2005-08-22 21:32:41",
            "id": "2407036",
            "reply_to_id": "2358697",
            "text": "Ástæðan fyrir að margir foreldrar hjálpa til við að borga skólann er að flestir eru í einhverjum skítavinnum og launin eftir sumarið duga varla í mat. Ég var sem betur fer heppin að fá ágætis vinnu en samt ekki það sama og að hafa margra ára reynslu hjá pabba sínum eða eitthvað …"
        },
        {
            "user": "Ljoskar",
            "user_id": "10919",
            "date": "2005-08-05 12:39:50",
            "id": "2358828",
            "reply_to_id": "2358693",
            "text": "Það er reyndar satt, ég er mjög heppinn með vinnu og fæ vel borgað, það gæti líka verið því ég byrjaði að vinna hjá þessu fyrirtæki þegar ég var 12 ára og á pening síðan þá, nú vinn ég oft frá 8 á morgnanna til 9 á kvöldin.\nÉg kommst reyndar í þessa vinnu í gegnum klíku, því afi á þetta fyrirtæki."
        },
        {
            "user": "JVG",
            "user_id": "58374",
            "date": "2005-08-05 15:14:02",
            "id": "2359126",
            "reply_to_id": "2358828",
            "text": "hehe sama hér :P byrjaði að vinna 11 ára og er enn að ( pabbi á etta)"
        },
        {
            "user": "Taciturn",
            "user_id": "35131",
            "date": "2005-08-05 12:03:44",
            "id": "2358746",
            "reply_to_id": "2358651",
            "text": "Ég er að byrja í framhaldsskóla næsta vetur, vinn núna frá 8 til 18 á virkum dögum í byggingarvinnu. Foreldrar mínir eru búnir að borga gjöldin. Mér fannst það nokkuð sjálfsagt að þeir myndu borga þetta til að ég gæti átt eyðslufé í vetur. En að vinna ekki á sumrin er aumingjaskapur og það ætti að rasskella þannig aumingja.\nP.S. Étur vinkona þín fyrir hundrað þúsund kall á mánuði?"
        },
        {
            "user": "Ljoskar",
            "user_id": "10919",
            "date": "2005-08-05 12:36:24",
            "id": "2358824",
            "reply_to_id": "2358746",
            "text": "hehe, nei, þetta er yfir alla önnina :)"
        },
        {
            "user": "Icequeen",
            "user_id": "4377",
            "date": "2005-08-05 12:05:57",
            "id": "2358748",
            "reply_to_id": "2358651",
            "text": "Mer finnst í raun best þegar millivegurinn er farinn.\nBarnið vinnur og/eða sinnir skildum á heimilinu (þa einhvað meira en bara taka til í herberginu sínu og vaska upp annað slagið) og borgar fyrir það sem það getur (50-75% af launum þess fari í nauðsynjar) og foreldrarnir lána/gefa svo rest.\nMálið er að lögum samkvæmt verða foreldrarnir að sjá um barnið fyrstu tvö ár framhaldskóla (þar til það verður 18) en þeir geta líka gert greinarmun á nauðsynjum (matur og húsnæði) og það sem barnið velur (bíll, laptop, frístundir). Skólagjöld og skólagögn eru á gráu svæði, þar sem þetta er gott fyrir framtíð barnsins en ekki nauðsynlegt. Að fara í skóla á að vera einhvað sem barnið velur að gera.\nPersónulega borgaði ég allt sem ég gat þegar ég var í skóla, vann í öllum fríum sem ég gat og fékk mér aukavinnu um helgar. Mamma og pabbi hjálpuðu mér þó þegar þurfti (laun unglinga eru jú ekkert það frábær, og oft vill maður gera einhvað meira en bara vera í skólanum) og það sama á við systur mínar. Og að vissu leiti fynnst mér ég hafa verið heppnari en líka örlítið óheppnari: ég hef meiri vinnureynslu að baki mér heldur en þeir sem þurftu ekkert að vinna fyrir skólanum og völdu hvort þeir ynnu og hvað mikið, en á móti þá var ég líka orðin ansi þreytt á vinnu og fannst oft sárt að sjá þá sem fengu allt upp í hendurnar geta keypt sér ný föt, cd, dvd, what-ever þegar þeim langaði og þurftu ekkert að pæla í hvort þau myndu þurfa peninginn seinna.\nAuðvitað verða ekki allir aumingjar sem ekki þurfa að vinna fyrir skólanum og eru kannski í skóla bara afþví mamma og pabbi sögðu að hann yrði að fara í skóla.\n… en það lítur ansi oft út fyrir að þessir krakkar viti ekkert um peninga né nauðsynjar lífsins."
        },
        {
            "user": "armrdwlf",
            "user_id": "29825",
            "date": "2005-08-05 13:02:14",
            "id": "2358874",
            "reply_to_id": "2358748",
            "text": "Vá. Ég hefði ekki geta orðað þetta betur sjálfur."
        },
        {
            "user": "Zkari",
            "user_id": "18718",
            "date": "2005-08-05 12:12:33",
            "id": "2358765",
            "reply_to_id": "2358651",
            "text": "Það er borgaður skólinn og allt sem tengist honum fyrir mig, en ekkert annað, ég vinn fyrir öllu sem ég vill kaupa mér. Þetta gæti skemmt fyrir í mörgum tilvikum en hjá mér hjálpar þetta bara, veit ekki hvort ég myndi meika það að vera í skóla ef ég borgaði allt"
        },
        {
            "user": "maggimega",
            "user_id": "20821",
            "date": "2005-08-05 14:14:44",
            "id": "2359013",
            "reply_to_id": "2358765",
            "text": "Þú að vinna?  Það þætti mér gaman að sjá, hvar ertu að vinna?"
        },
        {
            "user": "Zkari",
            "user_id": "18718",
            "date": "2005-08-05 14:21:03",
            "id": "2359027",
            "reply_to_id": "2359013",
            "text": "Haha, diss í þér\nByggingarvinna.."
        },
        {
            "user": "maggimega",
            "user_id": "20821",
            "date": "2005-08-05 14:23:25",
            "id": "2359032",
            "reply_to_id": "2359027",
            "text": "sussum svei, komdu frekar til danaveldis að vinna, miklu skemmtilegra, partý allt sumarið."
        },
        {
            "user": "mephistopheles",
            "user_id": "34546",
            "date": "2005-08-05 12:14:03",
            "id": "2358769",
            "reply_to_id": "2358651",
            "text": "Að sjálfsögðu er það sorglegt þegar krakkarnir fá allt upp í hendurnar án þess að þurfa að gera neitt, en þú verður að taka tillit til þess að margir foreldrar þessara krakka eru vel efnaðir og vilja gera börnum sínum kleift að lifa lífinu og ekki þurfa að hafa áhyggjur af fjármálum.\nTil dæmis borguðu foreldrar mínir fyrstu tvö árin mín í skóla (fengu sjálf dreifbýlisstyrk og húsaleigubætur) en núna þegar ég er orðinn átján ára gamall ætla ég að borga skólan sjálfur. Ég er að sjálfsögðu mjög þakklátur þeim fyrir að hafa gert þetta fyrir mér, en ég mundi samt aldrei kalla sjálfan mig ofdekraðan eða eitthvað slíkt.\nÞú mátt ekki dæma aðra þó svo að þeir þurfi ekki að hafa jafn mikið fyrir náminu og þú.\nP.S. Að nenna ekki að vinna yfir sumarið er aumkunverðanlegt"
        },
        {
            "user": "Nainsi",
            "user_id": "45345",
            "date": "2005-08-05 12:33:37",
            "id": "2358821",
            "reply_to_id": "2358769",
            "text": "Ég er sammála skrifanda greinarinnar í sumu en þó legg ég ekki of harða dóma á þá sem hafa það kannski betra og þurfa ekki að vinna mikið fyrir sér.\nÉg t.d. er á leið í framhaldsskóla í haust og í allt sumar vann ég í fjórum vinnum alla daga og allar helgar, ég byrjaði á því að vakna klukkan sex til þess að bera út og var að því til klukkan sjö, frá átta til þrjú á daginn vann ég á elliheimili, þrisvar í viku skúraði ég hjá fyrirtæki og á föstudögum og um helgar vann ég á skyndibitastað.\nÁ milli þess sem ég var að vinna, var ég á fótboltaæfingum.\nÉg verð að segja það að aumingjaskapur eins og að nenna ekki einu sinni að gera eitthvað yfir sumartímann er bara fáránlegt, að hanga heima eða yfir tölvunni eða sjónvarpinu alla daga er bara rugl!\nÞví ekki að hreyfa á sér rassgatið og safna sér pening þegar maður getur og reyna að spara eitthvað af þessu til framtíðar. Meðal manneskjan á aldrei nóg af peningum!\nÉg fór út í sumar í fótboltaferð og komst að þeirri skemmtilegu staðreynd að þegarég var kominn heim með allt draslið sem ég hafði verslað, sem var þó nokkuð….þá átti ég ennþá og á ennþá ótrúlega mikinn pening eftir og gæti ekki verið sáttari eða ánægðari, að hafa verið svona dugleg  borgaði sig ríkulega fyrir mig.\nÉg var t.d. að fjárfesta í fartölvu í dag, bráðum ætla ég að fara að versla inn skólabækurnar, kannski hjálpa amma og afi mér með þa, en helst myndi ég vilja að svo væri ekki, því ég á nóg fyrir þeim og vill ekki vera að henda byrðum mínum á annað fólk! þegar ég get sjálf tekist á við þær.\nSvona lít ég á málið.\nÉg er þakklát fyrir það að hafa fengið skólagjöldin borguð, en það gerðu amma og afi. Ég ætla sjálf að kaupa bækurnar og á núna fartölvu. Þau fæða mig auðvitað, ég kemst ekki undan því en allt annað borga ég svo sjálf, því mér finnst það sjálfsagt eg ég á peninginn :)\nÉg ætla meira að segja að vera meir adugleg og vinna út ágústmánuð þau störf sem ég vann í sumar nema á elliheimilinu, Subway í staðinn fyrir það :)\nAlla vega svona finnst mér að þetta ætti að vera, það sem unglingurinn getur borgað sjálfur, það ætti hann að borga þó svo að góðir foreldrar hjálpi oft til með ýmislegt :)"
        },
        {
            "user": "dveldi",
            "user_id": "24004",
            "date": "2005-08-05 14:12:26",
            "id": "2359008",
            "reply_to_id": "2358821",
            "text": "borga amma þín og afi skólagjöldin?!\nekki mamma og pabbi þín?!\n………………………."
        },
        {
            "user": "Nainsi",
            "user_id": "45345",
            "date": "2005-08-05 15:29:56",
            "id": "2359155",
            "reply_to_id": "2359008",
            "text": "Þau eru fósturforeldrar mínir, ekki flóknara en það."
        },
        {
            "user": "dveldi",
            "user_id": "24004",
            "date": "2005-08-05 16:48:47",
            "id": "2359339",
            "reply_to_id": "2359155",
            "text": "ó guð sorrý!!\nfyrirgefðu!! :S :S :S"
        },
        {
            "user": "Nainsi",
            "user_id": "45345",
            "date": "2005-08-05 20:35:56",
            "id": "2359822",
            "reply_to_id": "2359339",
            "text": "Ekkert til þess að fyrirgefa :)"
        },
        {
            "user": "Merlin",
            "user_id": "36",
            "date": "2005-08-05 12:54:11",
            "id": "2358850",
            "reply_to_id": "2358651",
            "text": "Framhaldsskólakerfið er bara asnalegt eins og það er í dag. Mér finnst að það ætti annaðhvort að lengja gagnfræðaskólan til 18 eða hafa einhverskonar millistigsskóla þar sem 16-18 eru.\nEftir að fullræðisaldurinn var færður til átján eru tveir hópar í framhaldsskólum. Þeir sem eru sjálfráða og þeir sem eru það ekki.\nÞegar þú ert ekki sjálfráða sé ég ekkert athugavert við að foreldrar borgi brúsan. En þegar þú átt að heita fullorðinn gagnvart kerfinu, þá finnst mér að þú eigir að borga sjálf/ur."
        },
        {
            "user": "Maggisun",
            "user_id": "36571",
            "date": "2005-08-05 13:03:50",
            "id": "2358877",
            "reply_to_id": "2358651",
            "text": "Lappi+Bílpróf+Bækur+Skóli+Vist+Matur+Þvottur+Internet+sjónvarp+aðgangur að íþróttahúsi = 500.000 - 600.000 / Þetta er ekki létt að fá á einu sumri og þurfti mamma að lána mér fyrir lappanum = 350 - 400 þús.\nþað voru öll sumarlauninn, en ég fékk 200.000 þús jöfnunarstyrk sem reddaði mér :).\nEn núna er ég kominn með 550 þús , og fæ 200.00 þús og skólinn verður alltaf ódýrari svo að þetta reddast allt :)."
        },
        {
            "user": "Lily2",
            "user_id": "56447",
            "date": "2005-08-08 21:49:27",
            "id": "2367844",
            "reply_to_id": "2358877",
            "text": "lappi?"
        },
        {
            "user": "Maggisun",
            "user_id": "36571",
            "date": "2005-08-08 21:53:12",
            "id": "2367865",
            "reply_to_id": "2367844",
            "text": "Lapp = Laptop = fartölva\nFlakkari = Utanáliggjandi harður diskur\nFloppari = Utanáliggjandi floppi drive\ntalna flakkari = Utanáliggjandi talnaborð sem sumir vilja hafa á fartölvum :)"
        },
        {
            "user": "Maggisun",
            "user_id": "36571",
            "date": "2005-08-12 19:35:02",
            "id": "2378029",
            "reply_to_id": "2358877",
            "text": "350þ í ferðatölvu fyrir skóla er alltof mikið, ibook er allveg nóg í mestalagi 100þ kr fyrir tölvuna\n—\nVidduz"
        },
        {
            "user": "Maggisun",
            "user_id": "36571",
            "date": "2005-08-17 19:16:39",
            "id": "2391274",
            "reply_to_id": "2378029",
            "text": "hehe kallinn 350-400 þús fyrir þetta allt :), ég borga ekki svona mikið fyrir lappa kallinn :)"
        },
        {
            "user": null,
            "user_id": null,
            "date": "2005-08-22 08:23:32",
            "id": "2404691",
            "reply_to_id": "2391274",
            "text": "Þetta er ekki létt að fá á einu sumri og þurfti mamma að lána mér fyrir lappanum = 350 - 400 þús.\nÉg skildi þetta sem lappi = 350þ - 400þ :P\n—\nVidduz"
        },
        {
            "user": "Sirja",
            "user_id": "32711",
            "date": "2005-08-05 13:21:10",
            "id": "2358902",
            "reply_to_id": "2358651",
            "text": "Mér finnst að foreldrar eigi að sjá börnunum sínum fyrir mat, húsnæði og skóla, allaveganna þangað til að þau eru orðin 18 og það er ekki á ábyrgð foreldrana lengur. Hinsvegar finnst mér óþarfi að þau séu að borga bíla og kostnað við þá. Þetta er kannski öðruvísi ef að börnin flytja út, en mamma mín og pabbi borga skólagjöldin mín, auk þess sem ég bý hjá þeim svo þau borga allan mat líka."
        },
        {
            "user": "sms",
            "user_id": "10209",
            "date": "2005-08-05 13:24:31",
            "id": "2358910",
            "reply_to_id": "2358651",
            "text": "Mér finnst þessi grein ekki alveg sanngjörn. Ég t.d. hef aldrei þurft að borga neitt sem viðkemur skólanum en það er þar með sagt að ég fái allt upp í hendurnar! Foreldrum mínum finnst bara sjálfsagt að borga þessi gjöld fyrir mig og auðvitað er ég mjög þakklát fyrir það. Hins vegar borga ég nokkurn veginn allt annað sem ég geri eða kaupi, ég t.d. keypti mér fartölvu núna í sumar. Það er heldur ekkert endilega tenging á milli þess að fá skólagjöldin og bækurnar borgað fyrir sig að maður hjálpi ekkert til á heimilinu eða nenni ekki að vinna á sumrin! Ég hef unnið á sumrin síðan ég var 10 ára gömul!\nÉg held að fólk ætti ekki að vera með einhvern biturleika út í fólk sem kemst á auðveldari máta í gegnum skólann fjárhagslega séð, öfund er ekki af hinu góða."
        },
        {
            "user": "MessorD",
            "user_id": "57278",
            "date": "2005-08-05 13:40:49",
            "id": "2358945",
            "reply_to_id": "2358651",
            "text": "foreldrar borga mína skólagöngu aðalega þar sem ég get ekki unnið neinstaðar á sumrin þar sem ég bý um 40km frá næsta þorpi. Ég vinn í staðinn heima við heyskap og fleira og launin mín eru tæknilega séð skólagangan og svo hjálpuðu þau mér að borga ferðatölvuna sem ég keypti mér.\nEn ég er nokkurnveginn sammála þér. Það hafa samt ekki allir krakkar aðgang að góðri vinnu með ágætis launum hvert sumar þannig að foreldrar ættu allavega að hjálpa þeim að borga gjöldin til að byrja með. En að borga allt saman fyrir krakkann er svolítið of mikið held ég."
        },
        {
            "user": "Ljoskar",
            "user_id": "10919",
            "date": "2005-08-05 16:09:01",
            "id": "2359216",
            "reply_to_id": "2358945",
            "text": "Ég skil það vel í þínu tilviki, enda er það að vera í sveit heilmikil vinna.."
        },
        {
            "user": "MessorD",
            "user_id": "57278",
            "date": "2005-08-05 16:55:02",
            "id": "2359358",
            "reply_to_id": "2359216",
            "text": "jebb, oftast 5 til 13 tímar á dag í heyskap með tvem eða þrem 15 mínútna pásum í mesta lagi."
        },
        {
            "user": "gudjonh",
            "user_id": "50556",
            "date": "2005-08-05 13:54:48",
            "id": "2358975",
            "reply_to_id": "2358651",
            "text": "ég þarf að borga lang flest sem ég á og er að kaupa mér en mamma og pabbi eru alveg til í að borga í skólanum því það er eitthvað mikilvægt sem skiptir máli og ef ég tími því ekki þá hætti ég kannski í skóla og það er versti draumur mömmu…"
        },
        {
            "user": "Calliope",
            "user_id": "6606",
            "date": "2005-08-05 13:56:16",
            "id": "2358982",
            "reply_to_id": "2358651",
            "text": "Mér finnst eðlilegt að foreldrar borgi skólann fyrir krakkana sína EF það verður til þess að þeir þurfi ekki að vinna með og geti því sinnt námi sínu betur."
        },
        {
            "user": "Vansi",
            "user_id": "41739",
            "date": "2005-08-05 14:05:48",
            "id": "2358995",
            "reply_to_id": "2358651",
            "text": "Það er enn eftir eitt ár þangað til ég byrja í menntó, ég held að mamma og pabbi ætli að borga meirihlutann ef ekki allt sem viðkemur náminu. Þú segir að þeir sem ekki vinni séu latir, ég er ekki latur en get t.d. ekki unnið í búð eða svipað vegna smávægilegrar fötlunar, þar af leiðiandi vinn ég bara í unglingavinnunni og að bera út en þar fær maður ekki nógan pening til að framfleyta sjálfum sér :-C\nAnnars ætla ég að reyna að borga bílprófið sjálfur og ef til vill bíl, ég er búinn að safna fyrir því í nokkuð mörg ár."
        },
        {
            "user": "Lily2",
            "user_id": "56447",
            "date": "2005-08-08 21:53:24",
            "id": "2367868",
            "reply_to_id": "2358995",
            "text": "hey, alveg eins og ég með svarið þitt…\nEn, hjurna, hvurnig ertu fatlaður?"
        },
        {
            "user": "Vansi",
            "user_id": "41739",
            "date": "2005-08-08 21:55:24",
            "id": "2367881",
            "reply_to_id": "2367868",
            "text": "Ekkert mikið, bara get ekki unnið við þjónustustörf, en hamlar mér ekkert líkamlega. Á að laga þetta í London í septó, vona að það takist *krossleggur fingur*"
        },
        {
            "user": "Lily2",
            "user_id": "56447",
            "date": "2005-08-08 23:29:15",
            "id": "2368137",
            "reply_to_id": "2367881",
            "text": "ég er með ofnæmi, fyrir:\nEggjum, fiski, fíflum, köttum, hestum og fleiru minnir mig, get unnið við voða lítið. þú mátt alveg svara í skilaboðum…"
        },
        {
            "user": "dveldi",
            "user_id": "24004",
            "date": "2005-08-05 14:09:55",
            "id": "2359003",
            "reply_to_id": "2358651",
            "text": "Það er skylda foreldra að sjá um börnin sín þangað til þau verða 18!! kannski ekki bíl og þannig en mat !! og skóla!!!\nÉg er ekki að reyna að búa til neitt vesen en  þú ert bara bitur! því hinir fá það sem þér langar að fá!!"
        },
        {
            "user": "lhg",
            "user_id": "4278",
            "date": "2005-08-06 00:46:04",
            "id": "2360515",
            "reply_to_id": "2359003",
            "text": "Það er ekki skólaskylda eftir 10. bekk þannig að foreldrar eru ekki skyldugir til að borga fyrir börnin sín í skóla til 18 ára.  Þeir eru hins vegar skyldugir til að sjá þeim fyrir fæði og húsnæði.\nAnnars finnst mér allt í lagi að foreldrar hjálpi börnunum sínum til að mennta sig ef þau hafa áhuga en það er ekki verið að gera krökkum neinn greiða með því að láta þau hafa allt uppí hendurnar.  Gerir þau bara að aumingjum og gerir það miklu erfiðara fyrir þau þegar þau koma útí lífið og þurfa að redda sér sjálf."
        },
        {
            "user": "johanng",
            "user_id": "9215",
            "date": "2005-08-06 11:28:04",
            "id": "2360937",
            "reply_to_id": "2360515",
            "text": "Hvaða alhæfingar eru í gangi? Það fer alveg eftir börnunum sjálfum sem eru að fá þetta upp í hendurnar hvort þau verði aumingjar eða ekki."
        },
        {
            "user": "lhg",
            "user_id": "4278",
            "date": "2005-08-06 20:27:51",
            "id": "2362131",
            "reply_to_id": "2360937",
            "text": "Það því miður algengara en ekki að þau verði aumingjar.  Alla vega þau sem ég hef þekkt sem hafa fengið allt uppí hendurnar.  Auðvitað öfundaði maður þau á sínum tíma að vera gefinn bíll og fá allt en svo læra þau aldrei að þurfa að hafa fyrir hlutunum og einmitt mjög algengt að þau detti útúr námi hvað eftir annað, haldist ekki á vinnu (nema þau séu að vinna hjá mömmu eða pabba) o.s.frv."
        },
        {
            "user": "johanng",
            "user_id": "9215",
            "date": "2005-08-07 10:27:03",
            "id": "2363265",
            "reply_to_id": "2362131",
            "text": "Skil alveg að svoleiðis getur það verið í þínu tilviki, persónulega fæ ég sumt upp í hendurnar ekkert næstum því allt og er nokkuð viss að ég verð ekki að einhverjum aumingja sem heldur ekki í vinnu!"
        },
        {
            "user": "Hodd",
            "user_id": "26120",
            "date": "2005-08-05 14:16:33",
            "id": "2359017",
            "reply_to_id": "2358651",
            "text": "Ég er eiginlega alveg sammála þér, þó svo að foreldrar geti alveg hjálpað.  Ég var að útskrifast úr skóla úti á landi og ég borgaði mest sjálf, þurfti reyndar ekki að vera á vist.  Skóli, ferðatölva, matur, bíll, eyðslupeningar.. en ég hef reyndar alltaf, síðan ég var í 8 bekk unnið með skóla.  Ég verð að gera það annars lifi ég ekki af veturinn.  Mamma og pabbi láta mig hafa pening þegar ég er alveg blönk.  En reyndar ætla þau að borga minn hluta leigunnar fyrir mig þegar ég flyt til rvk í haust, en annað þarf ég að borga, háskólann, bækur (sem er ekki lítið) bíllinn og allt það.."
        },
        {
            "user": "andrimar1",
            "user_id": "30448",
            "date": "2005-08-05 14:18:28",
            "id": "2359022",
            "reply_to_id": "2358651",
            "text": "Ég vinn frá 08:00 - 17:00 og á þann pening í að kaupa það sem ég þarf en er ekki nauðsynlegt mamma borgar fyrir mig skólabækur , skólagjöld og í strætó… mér finnst það fínnt en mamma gerir hins vegar kröfur um það að þegar hún borgar þetta þá þurfi ég að standa mig í skólanum. En flest sem tengist áhugamálum þarf ég að borga og það er allveg heill hellingur. 200 þús kr golfsett og það sem því tengist og síðan er maður líka í fleirum dýrum áhugamálum ein s og að vera á bretti og það er dýrt. Ég þarf að borga bílpróf að mestum hluta og þar sem ég er að hugsa um flugnám þarf ég að leggja mikinn pening til hliðar (safna) en það mun hinsvegar koma að því að maður þurfi að taka lán. Mér finnst greina höfundur vera dolldið að fara enhvernvegin ragt með hlutina því mér finnst sjálfagt að foreldrar borgi fyrir mann sum en ekki allt og maður þarf nátturlega að leggja sumt á sig i staðin. En ég er allveg sammála því að það er ekki hollt fyrir krakka að fá allt uppí hendurnar, ég a vin sem á flest sem manni langar í en hefur ekki þurft að vinna mikið, hann spilaði bara golf í fyrrasumar á meðan maður var að vinna á golfvellinum og það var dolldið fyndið en hann er byrjaður að vinna og finnst það bara fínt :P :)\nfín grein"
        },
        {
            "user": "lyons",
            "user_id": "21741",
            "date": "2005-08-05 14:25:54",
            "id": "2359036",
            "reply_to_id": "2358651",
            "text": "Foreldrar mínir borga skólagjöldin mín, fatnað og íþróttagjöld (ekki búnað bara til félagsins) ásamt fartölvu en það þíðir ekki að ég sé dekraður, ég hef unnið 8-16 tíma vinnudaga yfir sumrin og öll frí síðan ég var 12 ára m.a. var eini dagurinn sem ég fékk í jólafrí aðfangadagur og meira að segja bara eftir klukkan 2 (14:00)og ég borga fyrir allt annað m.a. magnarann minn (200.000) gítarana mína (250.000- 300.000) og íþróttadótið mitt sem telur golfsett, hokkídót og fleira (nokkur hundruð þúsund)og allt annað."
        },
        {
            "user": "ferdamadur",
            "user_id": "24864",
            "date": "2005-08-05 14:31:23",
            "id": "2359047",
            "reply_to_id": "2359036",
            "text": "tjah, mér finnst þetta vera djöfuls væll, ef maður getur komist hjá því að borga eitthvað á maður ekki að borga það, ef foreldrarnir eru tilbúnir að borga þá er það bara gott mál"
        },
        {
            "user": "andrimar1",
            "user_id": "30448",
            "date": "2005-08-05 14:38:58",
            "id": "2359069",
            "reply_to_id": "2359047",
            "text": "hehe satt snilldar svar ;)"
        },
        {
            "user": "LollyPolly",
            "user_id": "47547",
            "date": "2005-08-05 14:34:58",
            "id": "2359052",
            "reply_to_id": "2358651",
            "text": "Ég er ennþá bara í grunnskóla og á tvö ár eftir en engu að síður er ég í vinnu (tveimur vinnum yfir sumarið) því að ég borga sjálf í afmæli, bíó, sund og allt félagslíf og svoleiðis og líka ef ég vill dýr föt td. merkjaföt verð ég að kaupa þau sjálf. Ég verð að segja að þetta hefur bara gert mér gott. Ég veit hversu mikið ég þarf að spara og hversu miklu ég má eyða og ég get ekki fengið allt og verð að velja og hafna, öðruvísi en krakkarnir sem fá allt upp í hendurnar.\nGóðu fréttirnar eru að ég vann ferðatölvu í ritgerðakeppni þannig að ég þarf ekki að hafa áhyggjur að því að safna mér fyrir ferðatölvu.\nAð nenna ekki að vinna yfir sumarið er bara hreinn aumingjaskapur finnst mér."
        },
        {
            "user": null,
            "user_id": null,
            "date": "2005-08-05 14:54:17",
            "id": "2359099",
            "reply_to_id": "2358651",
            "text": "Það sem ég borga ekki:\nÉg borga ekki ferðatölvuna mína (150.000)\nEkki bílprófið\nEkki öll föt, mamma kaupir 3 buxur og ég kaupi sjálfur ef ég vill fleiri. Ég fæ semsagt föt til að klæðast svo ég verð ekki nakinn, en ef ég vill einhver flottari föt þá kaupi ég þau sjálfur.\nÉg borga sumann mat, td. ég fæ brauð, álegg, kvöldmat og morgunmat og það er nóg. En ef ég vill eitthvað í kaffinu eða eitthvað þá borga ég það sjálfur.\nÉg borga ekki skóladótið mitt, en ef ég eyðilegg eða týni einhverju þá er það náttúrulega mitt mál.\nÉg borga:\nFlest alla skemmtun, td. bíó, böll, geisladiska ofl, gítar ofl. nema ferðatölvuna og mp3 spilarann.\nBílinn minn sem kostar reyndar ekki mikið.\nKlippingu ofl."
        },
        {
            "user": "Dagfari",
            "user_id": "8158",
            "date": "2005-08-05 14:57:32",
            "id": "2359103",
            "reply_to_id": "2358651",
            "text": "Ert þú s.s. að segja að með því að borga skólagjöld barna sinni séu foreldrar að byggja framtíð barna sinna á brauðfótum? Ég efast um að þú getir bent á tvo langskólagengna menn á fertugsaldri og séð hvor þeirra hafi borgað og hvor fengið borgað.\nÉg tel að upp á framtíðina að gera hafi það engin sérstök áhrif á fólk hvort það borgaði skólagjöldin sjálft eða ekki. Nú er ég í framhaldsskóla og foreldrar mínir borga allt sem viðkemur skólanum, samt er ég orðinn 18 ára gamall. Foreldrar mínir borguðu bílinn minn og yfir vetrartímann er ég styrktur um bensín. Nú draga margir þá ályktun að ég sé latur, heimskur og hafi né muni nokkurn tíma gera nokkurn skapaðan hlut.\nÉg er kannski latur, en ég er alls ekki latari en félagar mínir sem borga allt sjálfir. Þegar ég hef eitthvað verk fyrir höndum þá klára ég það og hef virkilegan metnað fyrir því sem ég er að gera. Ég hef reyndar tekið eftir því að þeir félagar mínir sem vinna með skóla eru oft mun latari í skólanum og nýta tímann þar mun verr.\nÉg er ekki að tala gegn vinnu með skóla en ég held því fram að ef foreldrar barna hafi fjárráð til að styrkja börnin sín um skólavist þá eigi þau hiklaust að gera það.\nÞið afsakið hvað ég flakka ótrúlega frá einu í annað."
        },
        {
            "user": "Ljoskar",
            "user_id": "10919",
            "date": "2005-08-05 16:21:56",
            "id": "2359245",
            "reply_to_id": "2359103",
            "text": "Ég get ekkert í bóklegu fögunum í skólanum t.d. Íslensku, Dönsku, Lífsleikni, Efnafræði raf og þessum fögum sem ég þarf að taka (næ enskunni mjög vel), menn telja mig latann í þessum fögum þótt ég reyni en rétt nái yfir fimm…\nÉg hinsvegar fæ 10 í fögum eins og Grunnreikningu, Rafmagnsfræði, Mælingum, Rafeindatækni og svona hlutum, Verklegt er mín hlið þó ég nái að skríða yfir fimm í öllu hinu.\nEnda valdi ég að læra Rafvirkjun."
        },
        {
            "user": "johanng",
            "user_id": "9215",
            "date": "2005-08-06 11:31:58",
            "id": "2360945",
            "reply_to_id": "2359103",
            "text": "Gæti ekki verið meira sammála!"
        },
        {
            "user": null,
            "user_id": null,
            "date": "2005-08-05 17:13:51",
            "id": "2359399",
            "reply_to_id": "2358651",
            "text": "Ef ég þyrfti að borga fyrir skólann, þá væri ég ekki í skóla. Þannig er það nú. Margir aðrir eru þannig líka.\nÉg á ekki pening fyrir skóla. Það er bara stór staðreynd, en foreldrar mínir láta mig borga bækurnar ef ég fæ lélegar einkunnir eftir önnina. Það finnst mér bara mjög sanngjarnt.\nSumir krakkar nota þetta eins og þetta sé sjálfsagt, aðrir eru eins og ég og reyna eins og þau geta að vera í skóla og halda góðum einkunnum til þess að foreldrarnir séu ekki að blóðmjólka bankareikninginn til einskis."
        },
        {
            "user": "NMushroom",
            "user_id": "15993",
            "date": "2005-08-05 21:18:54",
            "id": "2359980",
            "reply_to_id": "2358651",
            "text": "Tsk. Ég gæti aldrei haft það á samviskuni að láta mömmu mína borga eitthvað fyrir mig. Bauðst til að borga á móti mér í viðgerð á bílnum um daginn. Ég sagði bara nei :)\nAnnars borga ég allt sjálfur. Skóla, mat, föt, bíl, bensín, tölvur. Fór heldur ekki í skóla síðasa ár því ég átti ekki krónu.\nHef unnið síðan ég var 13 ára og kaupi allt sem mér langar í sjálfur. Eina sem ég fæ út úr foreldrum mínum er húsnæði, kvöldmat og þvott.\nSamt sem áður fólk sem fær allt upp í hendurnar kann ekkert að fara með peninga.\nGott að læra það ungur. :P"
        },
        {
            "user": "HrKrissi",
            "user_id": "47093",
            "date": "2005-08-05 21:38:33",
            "id": "2360068",
            "reply_to_id": "2358651",
            "text": "Ég er í vinnu allt sumarið og eyði ekki neinu af peningnum sem að ég vinn mér inn því að ég ætla að kaupa mér nýja laptop í lok sumars, foreldrar mínir eru ríkir og þeir borga heimavistina, mat, bækur og allt fyrir mig.\nEn já, eins og ég segi þá vinn ég eins og hestur 10 vikur af sumarinu svo að ég er nú ekki allveg ónýtur, enda hef ég nánast séð um sjálfan mig frá því að ég var 12 ára."
        },
        {
            "user": "chacha",
            "user_id": "14993",
            "date": "2005-08-05 22:40:24",
            "id": "2360235",
            "reply_to_id": "2358651",
            "text": "Mér finnst allt í lagi að krakkar borgi skólann sjálfir, flestir skólar eru ekki með yfir 20000kr skólagjald á venjulegum brautum. Það er ekki eins og það sé eitthvað svaka mál að borga það ef maður vinnur yfir sumarið og passar sig kannski smá.\nÉg var heppin og hafði ágæta vinnu yfir sumarið, svo fæ ég líka dreifbýlisstyrkinn og meðlag, en ég þarf líka að borga um 16-20þús í rútu á mánuði, strætó og allt þannig yfir veturinn.\nÉg vinn svona aðra hverja helgi um veturinn (fer eftir hvað er mikið að gera í skólanum) og það er ekkert vesen. Maður verður bara að færa fórnir ef maður vill eitthvað.\nKv. Katrín"
        },
        {
            "user": "upje",
            "user_id": "22672",
            "date": "2005-08-05 22:57:40",
            "id": "2360268",
            "reply_to_id": "2358651",
            "text": "Mér finnst nú bara sjálfsagt að foreldrar gefi börnunum sínum mat, allavega inni á heimilinu, þangað til þau verða 18. Ef börnin þeirra ætla á skyndibitastaði með vinum sínum í staðin fyrir að borða heima þá geta þau hins vegar alveg borgað það sjálf. Ég fæ allavega frían mat heima, og mamma er líka alltaf að segja að við systurnar eigum ekki að vera borga sjálfar fyrir matinn okkar.\nMér finnst líka allt í lagi að foreldrar borgi skólann allavega þangað til þau verða 18, pabbi er allavega búinn að borga fyrsta árið mitt en það var nú reyndar alls ekki dýrt og ég hefði svosem vel getað borgað það… Veit ekki hvort þau ætli að borga bækurnar mínar en ég býst nú við því, allavega einhvern part.\nÉg er samt alveg sammála því að mér finnst virkilega fáránlegt þegar krakkar fá allt sem þeir vilja upp í hendurnar og líst vel á að þeir byrji ungir að borga fyrir sig, en þá aðallega kaupa það sjálfur sem manni langar virkilega í eins og föt, geisladiska, myndir, kannski síma, sjónvarp og svoleiðis."
        },
        {
            "user": "imbakassi",
            "user_id": "59115",
            "date": "2005-08-05 22:57:43",
            "id": "2360269",
            "reply_to_id": "2358651",
            "text": "Það er bara best að redda sér í skóla sem maður þarf ekki borga skólagjöld, Kaupa bækur af þeim sem eru einu ári eldri og vinna á sumrin.\nÞá ertu kominn með peninga fyrir bílprófi og kannski bíldruslu!"
        },
        {
            "user": null,
            "user_id": null,
            "date": "2005-08-06 04:38:46",
            "id": "2360807",
            "reply_to_id": "2358651",
            "text": "pr0 gayming is a job, wtf !"
        },
        {
            "user": "Deathrock",
            "user_id": "30603",
            "date": "2005-08-06 10:46:52",
            "id": "2360896",
            "reply_to_id": "2358651",
            "text": "Ég er að byrja á 4.ári í Menntaskóla.  Hef oftast borgað sjálfur fyrir skólann en foreldrarnir mínir hafa gert það þegar ég hef verið blankur.  Einsog 22 Desember sem kom reikningurinn fyrir skólann, ég var búinn að eyða öllu í jólagjafir. Svo hef ég alltaf sjálfur borgað fyrir skólabækurnar.  Hvað matinn varðar fæ ég kvöldmat og morgunmat allavena.  Annars fyrir utan það þegar ég er bara svangur, kaupi ég mér eitthvað sjálfur."
        },
        {
            "user": "Hermes",
            "user_id": "38338",
            "date": "2005-08-06 19:48:18",
            "id": "2362028",
            "reply_to_id": "2358651",
            "text": "ég er í vinnu og fæ u.þ.b. 60.000 á mán en foreldrar mínir borga skólann og allt sem honum tengist..bækur labtop og sonna, bílprófið og allt það.. ég hef ekkert á móti því… en ég þarf örugglega að borga skólan á næsta ári.. :("
        },
        {
            "user": "cutegirls",
            "user_id": "37499",
            "date": "2005-08-08 15:10:29",
            "id": "2366620",
            "reply_to_id": "2358651",
            "text": "Mér finnst það þegar foreldrar eru að borga gjörsamlega allt fyrir krakkana sína, að þá finnst mér foreldrar vera að vanmeta krakkana sína..!\nÉg sjálf borga allt mitt sjálf..Er búnað vera vinna í allt sumar nema 2 helgar, og mér finnst æðislegt að geta verið það sjálfstæð að geta borgað allt mitt sjálf!\nSamt finnst mér ekkert að því að ef að krakki er búnað vera vinna allt sumarið, en á samt ekki nógan pening til að borga skóla og svo framvegis, þá finnst mér ekkert að því að foreldrar hjálpi til! En það minnsta sem krakki getur gert er að reyna! þó ekki meira en að vera í bæjarvinnunni!! Það er þó allavega byrjun á því að læra að vinna fyrir sjálfum sér!!\nÞó að ég vinni fyrir sjálfri mér eru foreldrar mínir alls ekki illa staddir, finnst þetta bara hlutur sem allir þurfa að læra, betra fyrr en seinna, að læra að vinna fyrir sér, og læra hvernig það er að vera sjálfstæður!!"
        },
        {
            "user": "Lily2",
            "user_id": "56447",
            "date": "2005-08-08 21:45:07",
            "id": "2367837",
            "reply_to_id": "2358651",
            "text": "Veistu, ég þurfti að borga landsmót skáta sjálf, um það bil 30,000   kall, og horfði svo upp á flesta aðra fá allan pakkann frá foreldrunum, ég vann mér inn pening með því að bera út !\nEn það voru nú einhverjir sem þurftu líka að borga sjálfir."
        },
        {
            "user": "Lappi",
            "user_id": "9813",
            "date": "2005-08-09 23:12:23",
            "id": "2370873",
            "reply_to_id": "2358651",
            "text": "í stuttu máli sagt/skrifað þá er ég bara fullkomlega sammála Icequeen ;)\nog já, ég borga skólan sjálf og allt sem honum tengist, ég borgaði fartölvuna sjálf, ég kem til með að borga bílprófið sjálf(held ég allavega :S , Icequeen veit það örugglega :P ) og ég borga öll mín föt sjálf og ég borga oftast flugið…\núff hvað maður getur eytt miklum pening í að fljúga…\n=)"
        },
        {
            "user": "Lappi",
            "user_id": "9813",
            "date": "2005-08-12 17:07:04",
            "id": "2377647",
            "reply_to_id": "2370873",
            "text": "Hvert ertu alltaf að fljúga?"
        },
        {
            "user": null,
            "user_id": null,
            "date": "2005-08-12 18:56:43",
            "id": "2377930",
            "reply_to_id": "2377647",
            "text": "kanski ekki beint alltaf að fljúga =)\nEn ég flýg til Rvk og Ak ;)\nog þegar ég flýg til Ak þá þarf ég fyrst að fljúga til Rvk og svo þaðan til Ak =/"
        },
        {
            "user": "phi",
            "user_id": "21587",
            "date": "2005-08-12 18:05:23",
            "id": "2377778",
            "reply_to_id": "2358651",
            "text": "Í guðana bænum hafðu áhyggjur af sjálfum þér ef þú ert að kafna í kosnaði og rétt drullast yfir fimm í skólanum.  Til hvers þarftu bíl annars, keyrirðu alltaf í skólan?"
        },
        {
            "user": "Ljoskar",
            "user_id": "10919",
            "date": "2005-08-12 18:07:19",
            "id": "2377785",
            "reply_to_id": "2377778",
            "text": "nei, en ég þarf að komast í og frá skólanum um helgar og svona, svo er vinnan mín í næsta bæjarfélagi. Eg er líka ekki í neinum fjárhagslegum erfiðleikum."
        },
        {
            "user": "TinnaKristin",
            "user_id": "43890",
            "date": "2005-08-15 21:17:38",
            "id": "2385495",
            "reply_to_id": "2358651",
            "text": "Ég verð eiginlega að segja að mamma borgar flest fyrir mig. Hún borgar flest föt á mig (sem henni þykir allt í lagi, því ég er með frekar ódýran fatasmekk) nema ef ég er að kaupa eitthvað á mig sem er ekki nauðsynlegt að ég eigi, þá borga ég. Ég borga fyrir litun í hárið mitt en foreldrar fyrir klippingu. Ég fékk mér launaða vinnu núna í sumar en þar sem ég bý upp í sveit þá hef ég alltaf hjálpað til heima eftir bestu getu. Þar sem ég er ekki orðin fullorðin þá finnst mér allt í lagi að foreldrar mínir sjái fyrir mér en ég borga allt aukalega sem ég fæ mér bara af því að mig langar í það. Vona að þú skiljir point-ið í þessu hjá mér."
        },
        {
            "user": "winter",
            "user_id": "32428",
            "date": "2005-08-16 22:20:44",
            "id": "2389075",
            "reply_to_id": "2358651",
            "text": "Ég sé nú bara ekkert að því að foreldrar borgi skólana fyrir börnin."
        },
        {
            "user": "dha",
            "user_id": "35651",
            "date": "2005-08-22 21:28:39",
            "id": "2407022",
            "reply_to_id": "2358651",
            "text": "Ég er tvíburi og þess vegna þurfa foreldrar mínir að borga tvöfalt fyrir allt (ekki það að við gerum allt það sama en við erum að fara í sama skóla)\nÞess vegna ákváðum við að skipta þessu sanngjarnlega á milli. Ég þarf ekki að borga allt og get það heldur ekki.\nEn ég er sammála að það á ekki að leyfa börnunum sínum að fá allt án þess að hafa fyrir því."
        },
        {
            "user": "adsf",
            "user_id": "28851",
            "date": "2005-09-21 18:20:12",
            "id": "2505780",
            "reply_to_id": "2358651",
            "text": "veistu það að þú ert bara dapur útaf því að þú þarft að borga þetta sjálfur ég myndi líka vera það en btw mamma og pabbi borga allt fyrir mig nema bíl , ertu að segja mér að þú myndir ekki vilja að mamma þín og pabbi myndu borga þetta fyrir þig ?"
        }
    ]
}
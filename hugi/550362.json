{
    "forum_title": "Heilsa",
    "user": "MagicJonsson",
    "user_id": "63439",
    "date": "2007-10-22 16:32:13",
    "title": "Hjálp?",
    "text": "heyriði mig vantar að vanta hérna um örfáa hluti og það væri frábært að fá ítarlega svör:)\n1) Hvernig minnka ég prósentuhlutfallið? (giska sennilega skokk og þessi hlaup en e-ð meir?)\n2) Hvernig sker ég miig niður, var feitur þegar ég var yngri og er ennþá með þetta..? (fitu?, skin?)\n3) Hvernig fæ ég allmennilega vöðva í kálfana og læri(prógramm?) og losna við þá fitur sem er þar(hlaup sennilega aftur en meira?), er að lyfta eins og vitleysingur og hef gert lengi og svo er ég í handbolta, en fæ ekkert í lappirnar..:/ er massaður að ofan og er með fínustu upphandleggi, en vantar fætur og losna viið fitudrasslið.",
    "url": "https://www.hugi.is/heilsa/korkar/550362/hjalp/",
    "url_id": "550362",
    "id": "5329718",
    "replies": [
        {
            "user": "Greymantle",
            "user_id": "18648",
            "date": "2007-10-22 16:37:08",
            "id": "5329729",
            "reply_to_id": "5329718",
            "text": "matarræði."
        },
        {
            "user": "VeryMuch",
            "user_id": "10074",
            "date": "2007-10-22 17:24:23",
            "id": "5329883",
            "reply_to_id": "5329718",
            "text": "1-2) Brenna og lyfta á móti.\nHlaup, hjól og lyfta svo 1-3 viku. ( Ef þú lyftir oftar í viku myndi ég ætla að það kæmi niður á þeirri orkunni sem þú þarft í brennsluna. ( Þú þarft eðlilega miklu meiri orku í hana þar sem þú ert nú einusinni að brenna henni þar. ))\n3) Taktu hnébeygjur. ( Squats ) Annaðhvort með stöng eða á sleða.\nBættu svo við framanlæris og aftanlæris lyftum.\nTaktu svo kálfalyftur.\n- Byrjaðu rólega ( 15 reps, svo 10, svo 4-6 … þá meina ég að skipta um eftir 2-3 vikur. Mikilvægt að passa hnéin á sér. Leyfa þeim að aðlagast. Vöðvar styrkjast miklu hraðar en brjósk og sinar… þannig getur nýlega sterkur vöðvi slitið sinar og lyft meira en brjóskið þolir. )\n4) Mataræði: Prótein! Reyndu að hækka hlutfall próteins í fæðunni eins og þú getur. ( Það mun fleita þér áfram í rétta átt. Þú verður auðvitað síðar að borða ‘jafnari’ fæðu. ) Skyr, túnfiskur, kjúklingur, fiskur! Þú getur líka keypt þér dúnk af próteini til að tryggja að þú náir að hækka hlutfall próteins almennilega. ( EKKI fara í megrun!!! Þú verður að borða nóg. )"
        },
        {
            "user": "Grimsi92",
            "user_id": "37040",
            "date": "2007-10-22 17:40:46",
            "id": "5329942",
            "reply_to_id": "5329718",
            "text": "1 bara hlaupa og hjóla\n2 woot!\n3 sko ef þú “ferð í gymið” eru sérstakar lyftingar græjur fyrir kálfana…annars bara finna eitthvað þungt að standa upp og fara aftur niður r´sum"
        },
        {
            "user": "hbriem",
            "user_id": "12091",
            "date": "2007-10-23 08:59:53",
            "id": "5331805",
            "reply_to_id": "5329718",
            "text": "1) Hvernig minnka ég prósentuhlutfallið? (giska sennilega skokk og þessi hlaup en e-ð meir?)\n2) Hvernig sker ég miig niður, var feitur þegar ég var yngri og er ennþá með þetta..? (fitu?, skin?)\nMeð því að borða minna en þú brennir.  Þá annað hvort að borða minna, brenna meira eða hvort tveggja.\nEinfaldasta leiðin til að minnka inntökuna er að draga úr kolvetnum, einkum sykri (sælgæti, gos, kökur, kex, brauð, pasta) og auka eitthvað prótein á móti (kjöt, fiskur, mjólkurvörur).  Kalkríkt fæði (mjólkurvörur) auka fitulosun.  Notaðu lítinn disk til að minnka skammtana á matartímum.\nSkokk og þess háttar (hæg þolþjálfun) er mjög léleg og tímafrek aðferð til að brenna.  Lyftingar og sprettþjálfun (hröð þrekþjálfun) auka brennsluna miklu meira á skemmri tíma.\nHandbolti er t.d. prýðileg brennsluæfing en ef þú ert ekki að grennast ertu einfaldlega að borða of mikið.\n3) Hvernig fæ ég allmennilega vöðva í kálfana og læri(prógramm?)\nMeð því að gera fótaæfingar.  Besta fótaæfingin er\nhnébeygjan\n, en þú getur fundið fleiri góðar\nhér\nog\nhér\n.\n…og losna við þá fitur sem er þar….\nÞað verður ekki endurtekið nógu oft að það er ekki hægt að losna staðbundið við fitu.  Sú sem kemur fyrst fer síðast."
        },
        {
            "user": "VeryMuch",
            "user_id": "10074",
            "date": "2007-10-23 11:08:45",
            "id": "5331943",
            "reply_to_id": "5331805",
            "text": "Hvað er skokk og hæg þolþjálfun, og hvenær verður hún ekki hæg, eða jafnvel hröð? Hvaða púls ertu þá með í huga ( eða prósentuhlutfall miðað við hámarkspúls eða hágmarkssúrefnisupptöku ? )\nÉg er að heyra svo oft hérna að skokk/hlaup séu léleg brennsla. Og ég er bara ekki að skilja hvernig það er fengið út. ( Ekki nema sé verið að miða við einhverskonar “hlaupgöngu”. )\nHve margar kaloríur á klst myndi kallast góð brennsla að þínu mati?"
        },
        {
            "user": "hbriem",
            "user_id": "12091",
            "date": "2007-10-23 16:37:58",
            "id": "5332748",
            "reply_to_id": "5331943",
            "text": "Þolþjálfun (hæg) er þjálfun sem þú getur haldið áfram af sömu ákefð lengur en kannski 3-4 mínútur (undir mjólkursýrumörkum).\nSprettþjálfun (þrekþjálfun, stöðvaþjálfun, interval þjálfun, bootcamp, HIIT) er þá þjálfun sem er ákafari en svo (yfir mjólkursýrumörkum).\nHvar mörkin liggja fer svo eftir þolmörkum hvers og eins.\nEn það þarf auðvitað ekki að mæla þau.  Það eru bara tveir hraðar, “eins hratt og maður getur” og “nógu hægt til að jafna sig fyrir næstu lotu”.\nFjöldinn allur af nýlegum rannsóknum hafa sýnt að fitubrennsla er miklu meiri af ákafri þjálfun en hægri þolþjálfun og tekur miklu skemmri tíma.\nEn þolþjálfun er auðvitað betri en að sitja kyrr."
        },
        {
            "user": "VeryMuch",
            "user_id": "10074",
            "date": "2007-10-23 22:37:52",
            "id": "5333926",
            "reply_to_id": "5332748",
            "text": "Gott og vel.\nÞað er kannski óþarfi að fara út í þröskuldapælingar, þar sem þær eru þónokkuð flóknar og það eru fleiri þröskluldar en bara mjólkursýruþröskuldur. ( Raunar eru það uppsafnaðar róteindir sem valda hækkun á mjólkursýru, og það eru róteindirnar sem valda sviðanum sem við tengjum við mjólkursýrur - frekar nýleg uppgvötun ). Það er þröskuldur þegar mjólkursýra byrjar að hækka, og svo er hægt að halda henni stöðugri þó hún sé há, og svo er það þröskuldurinn þar sem meira bætist við af mjólkursýru en skolast burt, þá hækkar hún stöðugt. Þetta ferli getur tekið miklu lengri tíma en 3-4 mínútur. En ókey þetta eru frekar flóknar pælingar og gagnast ekkert sérstaklega hér.\nÉg tók mig til og las slatta um HIIT þjálfun. Ég vildi vera viss um að skilja þetta rétt. Þetta er í raun bara gamla góða intervalþjálfunin sem hefur verið notuð mjög lengi. Eina auka skilgreiningin felst í því að hún sé eitthvað exra high intensity. Trúðu mér það er heldur ekkert nýtt.\nhttp://en.wikipedia.org/wiki/Interval_training\nMeira intensity brennir meira af öllu, þar er fita með talin. Þannig að ef menn vilja hlaupa úr sér kúkinn þá mun það virka! Alveg eins og að lyfta 1 RM mun gera þig sterkan hraðar. ;)\nÞegar þú segir:\nSkokk og þess háttar (hæg þolþjálfun) er mjög léleg og tímafrek aðferð til að brenna. Lyftingar og sprettþjálfun (hröð þrekþjálfun) auka brennsluna miklu meira á skemmri tíma.\nÞá er lykilorðið “hæg” þolþjálfun. Málið er bara að ekki öll þolþjálfun er hæg. Reglan er almennt svo að menn hlaupa/hjóla eins hratt og þeir þola, þegar menn keppa í slíku. Lykilatriðið er hve mikið þú þolir.\nMig grunar að allt of margir tengi þolþjálfun við eitthvað sem þeir kalla ‘cardio’. Þar sem menn sitja stilltir og prúðir inni í sínu “fatburning-zone” á enn einu hamstrahjólinu, inni einum af þessum sölum, umkringdir af másandi fólki. “Cardio” er fyrir kellingar. Til hamingju! Ding ding! Merkileg uppgvötvun. ( Hér set ég samasem merki milli cardio og þess að halda sig bara í fitubrenslu zoninu. ) Alvöru þolþjálfun fer fram úti. Og ef þú vilt þjáningar þá eru fáar greinar með lengri hefð fyrir þjáningum en einmitt þolgreinar. Ég var einmitt að lesa grein um “HIIT” þar sem greinahöfundur talaði hetjulega um þörf fyrir ALVÖRU átök og honum þótti þeirri þörf ekki fullnægt á þrekhjóli eða hlaupabretti. Hvað getur maður sagt við svona vitleysu?! Gaurinn hefur augljóslega ekki tekið á því hingað til!\nEn ef þú spyrð einhvern hvort hann hreyfi sig eða stundi íþróttir, þá mun viðkomandi sjaldan svara: “Jú, ég æfi HIIT.”. Viðkomandi myndi líklega segja að hann æfði hlaup eða hjólreiðar eða eitthvað í þá veru. En sá sem notar HIIT myndi líklega svara: “Ég lyfti.” eða “Ég æfi vaxtarrækt.”. Hvers vegna? Jú, vegna þess að HIIT er tæki til að kutta sig niður. Ekki langtíma lausn til að stunda engöngu.\nVarðandi æfingar til lengri tíma. Þá meina ég ár eftir ár, þá held ég að HIIT sé ekki eina málið. Fínt að taka HIIT æfingar í mánuð eða tvo, þrjá ef þú vilt. En lengur… hm… ég mæli ekki með því. En þýðir það þá að menn sem lyfta eða eru að massa sig upp ættu ekki að snerta neitt á hlaupum eða hjólreiðum? Ég held ekki.\nEin hindrunin fyrir því að menn fá ekki almennilega út úr lengri æfingum felst einfaldlega í því að maður þarf að hafa ákveðið grunn þol til að þola langar æfingar á háu tempói. Ef maður stekkur bara beint á brettið eftir að hafa verið að pressa vigtir á við franska smábíla, engöngu, þá hlaupa menn auðvitað fljótt undan sér lappirnar. Þess vegna vikar kannski ágætlega að nota tímann bara eins vel og mögulegt er og pressa bara upp tempóið samanber HIIT æfingarnar. Menn rjúka auðvitað upp í formi á þessu. En menn brenna upp eins og glóandi loftsteinar á leið til jarðar. Þú skellur á jörðinni eftir ca 3 mánuði, jafnvel fyrr ef þú ert hardcore. Svona crash n' burn þjálfun skilar árangri hratt en rústar manni gersamlega ef maður passar sig ekki. Að auki vanrækirhún lofháða þröskuldinn ( ætla ekki að fara langt út í það ) en hann segir í raun hve góðu grunn formi þú ert í. Þessi þröskuldur æfist einmitt með löngum hægum æfingum, og það er ástæðan fyrir því að menn eru eitthvað að vésenast í svoleiðis. Að auki tekur þessi þröskuldur lengstan tíma í að hækka ( og er í raun mikilvægastur upp á þol ) þannig að menn eyða mestu púðri í hann. En það eru ekki þessar æfingar sem menn stunda til að ná hröðum árangri.\nVaranlegur árangur þýðir sem sagt að menn þurfa að gefa grunnforminu séns. Og svo er gott mál að taka nokkrar gubbuæfingar inn á milli. Hefbundnast er að stunda interval æfingar ( þar á meðal HIIT æfingar ) rétt fyrir keppnistímabilið, og svo til að toppa rétt fyrir keppnir. Það sem þið eruð í raun að ráðleggja er að stunda svona ‘toppanir’ sem einhverskonar ‘bestu leið til að brenna fitu’ en það er bara rosalega skammsýn lausn. Þetta er líklega einfaldasta leiðin til að fá hjartaáfall ef menn eru ekki búnir að þolþjálfa neitt. Myndi ekki ráðleggja neinum byrjanda að fara beint í HITT til dæmis.\nOk þetta er orðið fokk langt. Bottom line HIIT brennir fullt af fitu, en er bara tímabundin lausn. Það er rosalega auðvelt að brenna upp af HIIT. Góð leið til að gefast upp á öllum æfingum ef menn eru að byrja. Um leið og þú hættir að nota HIIT ferðu bara aftur að fitna. - Þannig að besta leiðin til að brenna kaloríum ( fitu þar á meðal ) er að hlaupa/hjóla alltaf eitthvað( hægt að krydda með HIIT-tímabilum fyrir exrta árangur ). Það er beint samband á milli púlss (HR) og brennslu. Því hærri púls því meiri brennsla. Púlsmælar eru því algert möst ef mönnum er alvara með að vera að brenna. ( Já, og meðan ég man. HIIT þjálfun er líka mun líklegri til að brenna vöðva, en hægari æfingar; þó HIIT brenni fullt af fitu, brennir hún líka hitt draslið, þó LANG mest af kolvetnum )."
        },
        {
            "user": "hbriem",
            "user_id": "12091",
            "date": "2007-10-24 08:26:37",
            "id": "5334478",
            "reply_to_id": "5333926",
            "text": "Ég var ekki að segja að interval þjálfun sé eitthvað nýtt.  Við gerðum allir intervalþjálfun með mikilli ákefð á 8. áratugnum.  En við gerðum það til þess að komast í betra form, ekki til að brenna fitu.\nÞað sem er nýtt er að rannsóknir nýlega hafa sýnt að hún sé betri fyrir fitubrennslu en skokk og ámóta.  Að þetta “fitubrennslusvið” í púlsi sem tröllreið líkamsræktarráðleggingum í 20 ár sé helber þvæla.\nVissulega brennirðu ennþá meiri fitu með því að hlaupa hraðar og lengra.  En líka meiri vöðvum.  Og hver vill líta út eins og langhlaupari?  Bjakk.\nEn ég er sammála því að mjög áköf þjálfun er\na) ekki fyrir algera byrjendur og\nb) líkleg til að brenna þig út\nBesta leiðin til að grennast er\na) að éta minna en maður brennir,\nb) éta meira prótein en minni sykur og\nc) lyfta lóðum til þess að lágmarka vöðvatap."
        },
        {
            "user": "VeryMuch",
            "user_id": "10074",
            "date": "2007-10-24 13:11:48",
            "id": "5334794",
            "reply_to_id": "5334478",
            "text": "Ég er sammála þér með að hanga í fitubrenslu zoninu er tómt rugl. Það hefur mjög skýra kosti ef þú ert að byggja base í þolþjálfun, en það gagnast seint fyrir þá sem eru að reyna að brenna fitu.\nÞessi aukna fitubrennsla sem þú minnist á þýðir ekki að þú getir ekki brennt próteini líka. Besta leiðin til að fyrirbyggja próteinbrennslu er að vera með nægar kolvetnisbyrgðir í vöðvum og lifur.\nÞegar þú talar um langhlaupara þá ertu væntanlega að tala um langhlaupara sem eru í fremstu röð. Þú getur vel hlaupið marathon og jafnvel ultramarathon og verið vel massaður, og þá meina ég stór. En auðvitað eru svona massar allt of þungir til að ná alvöru árangri. Það hindrar þá hinsvegar ekki í að hlaupa og vera í frábæru formi ( þegar ég tala um form, á ég við þol ). Þannig að það að ‘massar’ meigi ekki hlaupa því þá breytist þeir í ‘langhlaupara’ er bara of gott til að vera satt. Þeir munu eflaust ekki breytast í langhlaupara eins og þú lýsir þeim þó þeir hættu að lifta og gerðu ekkert annað en að hlaupa. Alveg eins og langhlauparar breytast ekki í massa þó þeir hættu að hlaupa og gerðu ekkert annað en að lyfta. Ég held að þessi fælni við hlaup/hjól stafi aðalega af einhverskonar leti eða linku, það er bara svo auðvelt að lyfta bara, og sletta svo smá til klaufunum rétt fyrir mót.\nÞað vantar einn lið hjá þér undir “Besta leiðin til að grennast:”\n- Brenna með því hækka púlsinn yfir X í Y langan tíma."
        },
        {
            "user": "hbriem",
            "user_id": "12091",
            "date": "2007-10-24 19:38:57",
            "id": "5335918",
            "reply_to_id": "5334794",
            "text": "Að byggja upp base í þolþjálfun er einungis gagnlegt fyrir þolíþróttir.\nAlgerlega gagnslaust fyrir sprettíþróttir (sem eru flestar) og hrikalega eitthvað 1980 þjálfunaraðferð.\nÉg held þú hafir misst af því að upphaflega spurningin kom frá\nhandboltamanni\n.\nAð láta handboltamann bæta við langhlaupum til að grennast er rugl."
        },
        {
            "user": "VeryMuch",
            "user_id": "10074",
            "date": "2007-10-24 21:45:09",
            "id": "5336246",
            "reply_to_id": "5335918",
            "text": "Nei, einmitt ekki.\nGrunnþjálfun ( base building ) hækkar getu til að nýta fitu, svo til engöngu, á hærri álagsstigum. Að brenna fitu sem eldsneyti þýðir margfalt betri orkunýtingu.\nNáungi sem er á fitubrennslustiginu líður vel á þessu álagi og getur haldið áfram mjög mjög lengi.\nGaur sem hefur háan fitubrennsluþröskuld ( loftháður þröskuldur ) getur unnið á miklu hærra álagsstigi án þess að þreytast ( að ráði ). Þetta er náunginn sem virðist aldrei blása úr nös, vegna þess að hann þarf miklu meira til að fara yfir í að brenna kolvetni.\nEkki segja mér að handboldamenn græði ekki á því að hafa lítið fyrir hlaupunum. Það græða allir íþrótta menn sem hreyfa sig á annað borð að hafa gott þol. Þetta er grunn þáttur í ( alvöru ) íþróttum. ;)"
        },
        {
            "user": "longbow",
            "user_id": "25468",
            "date": "2007-10-25 17:13:35",
            "id": "5338093",
            "reply_to_id": "5331805",
            "text": "Skokk og þess háttar (hæg þolþjálfun) er mjög léleg og tímafrek aðferð til að brenna.\nSkil ekki hvernig þú getur alhæft það? Persónulega hef ég hlaupið af mér kílóin á hlaupabrettinu með mjög góðum árangri, þá tók ég 20-30 mín jogg á hverjum degi.\nEn er þó sammála að HIIT brennir meira þó svo hæg þolþjálfun geri sitt gagn líka og er alls ekki léleg."
        }
    ]
}
{
    "forum_title": "Hip hop",
    "user": null,
    "user_id": null,
    "date": "2009-05-13 06:58:30",
    "title": "Nei hæ.",
    "text": "Sálin svo leikandi flæðir og vindurinn svæfir\nsvo gef mér nú næði eða hið minnsta minni mæði\nog meiri gæði og kannski mat eða drykk eða bæði\nþví þó ég bæði þig fallega væri ekki í lagi\nþví þó heimurinn fræði er heimskan þó kær\nog kemst sífellt nær því að losna við fæð\nþví þó í gær væri gaman er í dag nýr dagur\nsífagur í dögun en nú nærri því magur\nþví ragur er heilinn og ragur er dreyminn\nmaður en hugaður sá sem kann vel á leikinn\neða þykist það kunna einsog alkunna er\nen er þó bara eitthvað að klunnast hér\nþví þó þið róg um berið um þig\nþá passar það ekki og líkist rugli\nsvo alls ekki gera eitthvað sem ég man ekki\nþví ef svo gerist gæti ég tekið upp barefli\nen ætli ég geri það nokkuð á svo heimakært fólk\nsvo bídd'eftir stelpunum meðan reima þær skó\nþví að fórna þræði fyrir atkvæði er ekki málið\nfórnið frekar heimskunni á helvítis bálið\nreynið á ykkur svona alveg til hins ítrasta\nog í Guðs bænum krakkar taliði nú skýrara",
    "url": "https://www.hugi.is/hiphop/korkar/656415/nei-hae/",
    "url_id": "656415",
    "id": "6679667",
    "replies": [
        {
            "user": "mannzlan",
            "user_id": "76784",
            "date": "2009-05-13 20:55:49",
            "id": "6681346",
            "reply_to_id": "6679667",
            "text": "Mjög gott :D. Ekkert “Breathtaking” en samt mjög gott."
        }
    ]
}
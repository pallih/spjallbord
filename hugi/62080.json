{
    "forum_title": "Tíska & útlit",
    "user": "kvkhamlet",
    "user_id": "10172",
    "date": "2002-01-27 13:13:33",
    "title": "Korsett",
    "text": "Öll korsett sem voru til í byrjun 20. aldar voru mjög öfgafull í laginu. Þau rúmuðu stór brjóst og mjaðmir, en mittið var ofurmjótt.\nÞau voru aðallega gerð úr silki eða satíni. Hin svokölluðu “Parisian girdle” var strekkt með hvalbeini (hvernig sem það hefur verið gert) en “Empire” var strekkt með járni. “Empire” þótti auðveldara í notkun og varð því mjög vinsælt. Svo voru til korsett sem voru undir nafninu “heilsukorsett” því þau voru strekkt með reimum og voru því ekki eins strekkt.\nSumar konur gerðu allt til þess að vera sem strekktastar í þessum korsettum. Fallegast var ef þær gátu helst ekki andað og voru eins og bjúgur.\nEn það sem konurnar sáu ekki var hversu hættuleg korsettin eru. Þær brutu rifbeinin í sér og krömdu oft líffærin, en þær brostu bara og kreistu út úr sér “beauty is pain”\nÉg tók þetta úr bók sem ég keypti mér um daginn, mér fannst þetta bara sniðugt dæmi um öfga og duttlunga tískunar. Munið þið eftir einhverjum fleiri sniðugum dæmum?",
    "url": "https://www.hugi.is/tiska/greinar/62080/korsett/",
    "url_id": "62080",
    "id": "421341",
    "replies": [
        {
            "user": "september",
            "user_id": "15204",
            "date": "2002-01-27 22:37:43",
            "id": "421342",
            "reply_to_id": "421341",
            "text": "Já, kannski ekki eins ýkt dæmi en ýkt samt. Á mínum unglingsárum( seint á áttunda áratugnum 1975-1980) komst í tísku að vera í svo þröngum gallabuxum að það varð að fara í þær liggjandi á gólfinu og fá aðstoð við að renna upp. Þetta var áður en stretch-gallabuxurnar komu á markaðinn en þær gjörbreyttu auðvitað öllu, hvað þægindi varðar. Strákar og stelpur voru þá í mjög þröngum gallabuxum, en útvíðum að neðan. Þessar buxur voru úr mjög stífu og hörðu gallaefni og þetta var langt því frá þægilegt en tískan er harður húsbóndi og það hefur ekkert breyst. Einhverjar sögur heyrði ég um 1980 að í Ameríkunni færi fólk ofan í baðker í nýjum gallabuxum til að láta þær hlaupa og passa algjörlega! En svo komu stretch-gallabuxurnar, og þær geta verið níðþröngar en samt án óþæginda. En eins og þú rekur hér að ofan þá var þessi lífstykkja-tíska með ólíkindum."
        },
        {
            "user": "doll",
            "user_id": "1540",
            "date": "2002-01-28 22:28:59",
            "id": "421343",
            "reply_to_id": "421341",
            "text": "Svona hlutir ganga nottla út í öfgar á mörgum stöðum. Eins og í Kína (held ég) þar sem konur reyra fætur sínar svo þeir vaxi ekki á eðlilegan hátt en geta ekki gengið fyrir vikið. Í einhverjum Afríkulöndum setur fólk hringi á hálsinn á sér og bætir svo við koll af kolli þar til hálsinn er orðinn langur.\nEn þetta er kannski ekki tíska…meira hefðir og snýst miki um virðingu held ég.\nEn ég veit um fólk sem kaupir skó/föt í aðeins of litlum númerum bara af því það skammast sín fyrir að nota skó númer 40 eða buxur númer 14.\nEn skiptir ekki máli númer hvað fötin eru, heldur það að manni líði vel í þeim og finnist maður líta vel út."
        },
        {
            "user": "Bluefire",
            "user_id": "13254",
            "date": "2002-01-30 13:26:57",
            "id": "421344",
            "reply_to_id": "421343",
            "text": "Það kallast, að ég held, Kínverskur liljufótur."
        },
        {
            "user": "Bluefire",
            "user_id": "13254",
            "date": "2002-01-31 09:31:56",
            "id": "421345",
            "reply_to_id": "421343",
            "text": "Kínverjar eru nú (að mestu) hættir þessum ósið.\nMig minnir að þetta með hringina um hálsinn sé frekar í suðaustur-Asíu.  Hinsvegar setja konur plötur í varirnar þangað til að þær eru komnar með mjöög stórar varir - svipað og karlar sumra ættbálka í Amasón gera (sennilega er ekki um nein tengsl að ræða)."
        },
        {
            "user": "Bluefire",
            "user_id": "13254",
            "date": "2002-01-31 12:23:55",
            "id": "421346",
            "reply_to_id": "421345",
            "text": "Ég hef einhverstaðar heyrt þann kvitt að konum sem brytu alvarlega af sér á þessu svæði væri hengt með því að hringirnir væru teknir af. Þá er hálsinn orðinn of aflagaður og veikbyggður til að þola þunga höfuðsins og hálsinn brotnar. Þetta hinsvegar þarf ekkert að vera satt.\nhérna er link inn á síðu með myndum af konum með svona hringi.\nhttp://www.geocities.com/thetropics/3314/\nHérna  er svo síða þar sem er talað um bæði lífstykki og liljufót. Neðar á síðunni er líka dálítið sem ég hvet alla til að lesa.\nhttp://www.vipe.org/skinny.htm"
        },
        {
            "user": "nessie",
            "user_id": "10741",
            "date": "2002-02-01 22:21:22",
            "id": "421347",
            "reply_to_id": "421343",
            "text": "Kínverjarnir hættu fyrir mörgum árum :)\nog konur í suður Kína gerðu þetta aldrei :)\nog mér finnst nú bara skór númer 40 fínt… haha ég nota númer 42, eins gott að ég var ekki Kínverji í byrjun síðustu aldar :)\nOg það skiptir öllu máli að líða vel, en það spillir ekki að líta vel út :)"
        },
        {
            "user": "Bluefire",
            "user_id": "13254",
            "date": "2002-01-30 13:24:39",
            "id": "421348",
            "reply_to_id": "421341",
            "text": "Lífstykki voru yfirleitt notuð þannig að stúlkur voru látnar ganga í þeim frá um fjögurra ára aldri. Lífstykkin voru reyrð sífelt fastar og fastar. Á þennan hátt náðist fram æskileg lögun á líkamann. Rifbeinin brotnuðu ekki, heldur beygðust undan stöðugum þrýstingnum af lífstykkinu. Við það minnkaði að sjálfsögðu rúmmálið í ryfjahylkinu og líffærin neyddust því til að raða sér upp á nýtt. (Þetta allt má sjá á mynd sem ég sendi inn). Lífstykki veita að sjálfsögðu gott aðhald og því rýrnuðu nær allir vöðvar kvenna um miðbikið, þær höfðu því ekki styrkinn til að halda sér uppi af sjálfsdáðum í lengri tíma. Þessvegna voru konur líka í nætur-lífstykkjum sem höfðu eilítið öðruvísi snið. Það þurfti þó krafta til að reyra lífstykkin sem skyldi og hjálpuðust konur að við það (eins og má sjá í annarri hverri kvikmynd um þetta tímabil, sem konur koma fyrir í). Lífstykkin voru sjálf úr nær ótal lögum og voru þau margstöguð til að veita þeim styrk. Mestur styrkurinn kom þó frá einskonar þynnum úr hörðu efni. Hjá fátækara fólki voru þynnurnar úr viði eða málmi, það efni sem þótti best er hvalbein þar sem það er sveigjanlegt, hefur gríðarlegan styrk en meiðir ekki eins og málmþynnurnar áttu til að gera. Hvalbein var þá mun auðveldara að komast yfir þar sem hvalir voru þá ekki nær alfriðaðir eins og nú.\nLífstykki dagsins í dag eru ekki eins að gerð og fara mun betur með líkamann. Þau eru einnig notuð í læknisfræðilegum tilgangi. Fólk sem þjáist af ákveðnum stoðkerfisvandamálum er látið ganga í lífstykkjum til að veita stuðning við hryggsúluna. Ekki gagnast þó mikið fólki sem vill vera beint í baki að fara bara að kaupa sér lífstykki, rét sí svona. Það er auðvitað hægt, en eigi lífstykkið ekki að verða manni til skaða þarf það að vera sérsniðið að manns eigin líkama. Enda erum við ekki hönnuð eftir stöðlum, líkt og flest fötin sem við göngum í."
        },
        {
            "user": "Jezzybelle",
            "user_id": "12691",
            "date": "2002-01-31 12:18:36",
            "id": "421349",
            "reply_to_id": "421341",
            "text": "Við konurnar erum nú ekki að gera okkur gott með því að ganga á háum hælum heldur og þá sérstaklega í þessum skóm sem eru svo vinsælir núna í dag með mjórri tá, þessir skór fara alveg með fæturnar.  Háir hælar ýta fram mjöðmunum og skekkja bakið og svo dregst kálfvöðvinn saman.  Hálf óðgeðslegt en við sættum okkur við þetta."
        },
        {
            "user": "september",
            "user_id": "15204",
            "date": "2002-01-31 15:18:07",
            "id": "421350",
            "reply_to_id": "421349",
            "text": "Einmitt en háir hælar eru svo sexý og flottir. Það er einmitt málið."
        },
        {
            "user": "divaa",
            "user_id": "11336",
            "date": "2002-01-31 15:43:42",
            "id": "421351",
            "reply_to_id": "421341",
            "text": "Mér finnst ekkert af þessu sniðugt, þaðan af síður heróínlookið sem búið er að vera í tísku, það er hreint og beint ógeð. Engin furða hversu margar stelpur fá anorexiu!"
        },
        {
            "user": "Bluefire",
            "user_id": "13254",
            "date": "2002-01-31 18:17:08",
            "id": "421352",
            "reply_to_id": "421351",
            "text": "Heyr, heyr.\nÞað er einhver búð uppi í Kringlu, rétt hjá Hagkaupum, sem hefur, í einhverja mánuði, haft uppi mynd af einhverri ungri stúlku. Þessi stelpa er svo sjúskuð og lítur út eins og heróin-chick. Mér finnst alltaf eins og vegfarendur séu að ásaka mig um fíkniefnaneyslu þegar ég horfi ó þessa auglýsingu. Ég hef nefnilega útlit sem margir tengja við fíkniefnaneyslu. En þar sem ég er blásaklaus af öllu svoleiðis, er ég miklu viðkvæmari fyrir því þegar fólk heldur að ég sé í rugli. Fyrir utan það að ég get ekki ímyndað mér að þessi mynd geri neitt annað en að draga úr sölu."
        },
        {
            "user": "divaa",
            "user_id": "11336",
            "date": "2002-01-31 20:49:55",
            "id": "421353",
            "reply_to_id": "421352",
            "text": "Já, líka eins stelpa sem ég þekki. Hún lenti í því að gömul kona hrækti næstum á hana út á götu og kallaði til hennar “Ojbarasta! Ég veit sko alveg hvernig þú ert! Eiturlyfjasjúklingur!!!” og strunsaði svo í burtu. Þessi stelpa er alveg alsaklaus af öllu slíku.\nAnnars finnst mér miklu fallegra þegar stelpur hafa eitthvað utan á sér, kannski ekki feitar, en svona bara eðlilegar, með mjaðmir og brjóst og allt það. En sumar eru einfaldlega ekki þannig vaxnar og þær eru líka fallegar þegar þær samsvara sér vel, eru ekki of mjóar eða feitar fyrir sína beinabyggingu og vöxt. Svo eru sumar feitar eða þybbnar stelpur virkilega sjarmerandi. Eins og til dæmis Helga Braga."
        },
        {
            "user": "peewee",
            "user_id": "14160",
            "date": "2002-02-01 01:09:39",
            "id": "421354",
            "reply_to_id": "421353",
            "text": "Heyr heyr og mikið var :o)\nOfsalega er ég ánægð að heyra að þetta heróínlúkk sé að minnka. Það er sko miklu fallegra að hafa aðeins utan á sér:o)\nÞá er ég ekkert að tala um brjóst niðrá hné og maga niðrá tær!\nEn mig langar að spyrja, einhver sagði hér ofar að háir hælar væru flottir og sexý! Ég er alveg sammála því, en finnst ykkur engin takmörk?\nÉg á eitt par af hælaháum skóm (snilldarbúð í Edinborg sem selur kvenskó upp í stærð 44) og hælarnir eru 7 cm. Þá erum við að tala um að litla ég sé orðin 195cm. þegar ég er komin í þá!!! Þetta finnst mér dáldið hávaxin stelpa!\nEr þetta kannski bara eitthvað í hausnum á mér eða?? Endilega segið mér hvað ykkur finnst, ég fer þá kannski að nota þessa skó!!\nKv. Peewee"
        },
        {
            "user": "september",
            "user_id": "15204",
            "date": "2002-02-02 20:13:17",
            "id": "421355",
            "reply_to_id": "421354",
            "text": "Það fer eftir því hvernig þú berð þig og gengur, ef að þú verður ekki lotin, eða hallar þér fram þá ertu flott á hælum þó að þú sért hávaxin , en málið er að ef að þig langar til að vera í háhæluðum skóm, þá áttu að gera það, skiptir ekki máli þó að þú sért hávaxin, því að ef að þú fílar þig sexý á hælum, þá ertu sexý!"
        },
        {
            "user": "leely",
            "user_id": "9275",
            "date": "2002-02-02 23:55:09",
            "id": "421356",
            "reply_to_id": "421355",
            "text": "Mér finnst bara flott að vera með smá björgunarhring (fitu). Mér finnst bara ógeðslegt að vera beinmjó mér verður bara flökurt að sjá svonna mjóa konu ég er bara ánægð hvernig ég er….."
        },
        {
            "user": "Bluefire",
            "user_id": "13254",
            "date": "2002-02-01 08:01:53",
            "id": "421357",
            "reply_to_id": "421353",
            "text": "Ég er á því að kvenfólk eigi að vera í þannig holdafari að “það sé hægt að pota í það.” Það er, Alls ekki horaðar og heldur ekki of vöðvaðar. það á að vera smá fitulag í húðinni."
        },
        {
            "user": "loddi",
            "user_id": "8119",
            "date": "2002-02-13 21:50:15",
            "id": "421358",
            "reply_to_id": "421357",
            "text": "mér finnst flott að konur séu með einhverja vöðva í staðin fyrir hangadi svap hingað og þangað, samt ekki þannig að fitulagið sé horfið eða neitt og helst ekki þannig að maður finni sjálfur til minnimáttarkennda"
        },
        {
            "user": "fungirl",
            "user_id": "2335",
            "date": "2002-02-25 14:59:23",
            "id": "421359",
            "reply_to_id": "421358",
            "text": "þegar ég var svona 12 -14 ára þá þótti mér svo ljótt þegar konur voru geðveikt massaðar að ég hætti að æfa almennilega og fitnaði í staðinn og sé eftir því núna því ég hefði hvort eð er ekki orðið neitt geðveikt mössuð á smá æfingum :( mér finnst fínt þegar konur eru með magavöðva en ekki mikið meira og mér finnst betra þegar strákar eru ekki geðveikt massaðir það á að vera gott að kúra hjá þeim:)"
        },
        {
            "user": "Porcelina",
            "user_id": "5822",
            "date": "2002-02-26 21:08:02",
            "id": "421360",
            "reply_to_id": "421359",
            "text": "Það er bara alls ekkert hætt að reyra fætur kvenna í Kína (líka gert á nokkrum öðrum stöðum í heiminum). Hins vegar eru það ekki þær sjálfar sem gera það heldur er það gert við þær þegar þær eru pinkulitlar og látið vera alltaf reyrt meðan þær stækka, þá geta fæturnir ekki stækkað eins og þeir myndu gera annars.\nHins vegar verða beinin í fótunum öll “krumpuð” þar sem þau stækka alveg jafn mikið, en minna pláss verður. Þ.a.l. eru lappir kvenna sem þetta er gert við hálf“bæklaðir” þar sem beinin eru ekki rétt og ekkert er hægt að gera í því eftirá."
        },
        {
            "user": "bokaormur",
            "user_id": "48138",
            "date": "2009-05-23 15:46:41",
            "id": "6699592",
            "reply_to_id": "421360",
            "text": "liljufótur er þegar tærnar voru brotnar upp við tábergið og allar beigðar undir fótinn nema stóra tá. síðan gréru beinin þannig og eftir því sem stelpan varð eldri þá var fóturinn rerður fastar.Í endan voru þesir fætur oft 10-15 sentimetrar á leingd. Tilvonandi teingdamóðir mældi svo fæturnar því eftir því sem fæturnir voru minni voru þeir fallegri og verðmætari."
        },
        {
            "user": "kvkhamlet",
            "user_id": "10172",
            "date": "2002-02-02 02:01:07",
            "id": "421361",
            "reply_to_id": "421341",
            "text": "einhversstaðar las ég það að þessir háu hælar séu ekki eins hættulegir eins og þeir hafa alltaf taldnir vera… ég man ekki hver rökin voru.. en það voru góð rök… ég skal leita að þessari grein, hún er í einhverju af þessum ensku slúður-“kellingar”blöðum sem ég á."
        },
        {
            "user": "september",
            "user_id": "15204",
            "date": "2002-02-03 11:32:29",
            "id": "421362",
            "reply_to_id": "421361",
            "text": "Já, það er eitthvað til í þessu, ég held að háir hælar séu ekki eins óhollir og af er látið, það fer þó eftir því hvernig skórnir eru hannaðir eða þannig. Það væri gaman ef að þú finndir þessa grein."
        },
        {
            "user": "Xenia",
            "user_id": "5249",
            "date": "2002-02-11 20:31:24",
            "id": "421363",
            "reply_to_id": "421361",
            "text": "Mér finnst nú samt að þær stelpur/konur sem ég þekki sem ganga alltaf á háum hælum séu alltaf að kvarta um bakverki."
        }
    ]
}
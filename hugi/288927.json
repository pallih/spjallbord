{
    "forum_title": "Stjórnmál",
    "user": "auroraborealis",
    "user_id": "42466",
    "date": "2005-04-14 19:15:57",
    "title": "Bandaríkin og kapítalisminn",
    "text": "Undirrituð er um þessar mundir stödd í BNA í 10 mánaða dvöl og gengur í amerískan “high school”. Þar er meðal annars kennd amerísk saga, og hef ég sótt tíma í greininni þrátt fyrir takmarkaðan áhuga á efninu. Á þessum tímapunkti er verið að tala um seinni heimsstyrjöldina og hvaða áhrif hún hafði á BNA, og í kennslubókinni fann ég eftirfarandi niðurstöður úr könnun bandarísks tímarits á skoðunum Bandaríkjamanna á stríðinu og hvort og hvernig þeir ættu að taka þátt í því. (Ég býst við að flestir viti að Bandaríkjamenn útilokuðu sig frá stríðinu (og umheiminum) í byrjun þess)\nFortune's 1939 survey on war: What should the US do?\nFight with Allies now - 3%\nFight with Allies if they are losing - 13,5%\nSend supplies to Allies but not to Germany - 20%\nSell supplies to both sides cash and carry - 29%\nNo aid to either - 25%\nHelp Germany - 0,01%\nDon't know and others - 9%\nÞið getið myndað ykkur ykkar eigin skoðanir, en mér finnst svolítið lýsandi fyrir BNA og þann anda sem ríkt hefur þar frá upphafi að flestir vildu bara græða á vandræðum Evrópumanna með því að selja öllum sem vildu vopn. Kapítalisminn í allri sinni dýrð… Ég hef rekist á fjölmörg svipuð dæmi. Til dæmis varð ég fyrir miklum vonbrigðum þegar ég skoðaði efnisyfirlit 1200 blaðsíðna kennslubókar í “world history” og sá að þar var hvergi minnst á Ísland, og ég hef oft lent í að fólk spyrji mig hvar Ísland sé eiginlega og hvort að enska sé ekki örugglega ríkismálið. Hér í Ameríku virðist heimurinn bara ekki vera neitt meira en Bandaríkin, Afganistan, Írak og hugsanlega Kanada. Ég ætla ekkert að segja meira um þetta, en ef þið viljið vita eitthvað meira um ástandið hérna, spyrjið þá bara. Mér finnst þetta sorglegt.",
    "url": "https://www.hugi.is/stjornmal/greinar/288927/bandarikin-og-kapitalisminn/",
    "url_id": "288927",
    "id": "2084734",
    "replies": [
        {
            "user": "gunnarh",
            "user_id": "19033",
            "date": "2005-04-14 19:28:27",
            "id": "2086079",
            "reply_to_id": "2084734",
            "text": "Á Íslandi búa 300 þúsund manns.\nEn í Botsvana búa um ein og hálf milljón auk þess sem að Botsvana er mun stærra land heldur en Ísland…\nSamt sem áður hef ég aldrei lært neitt um Botsvana. Hugsa Íslendingar bara um sjálfa sig??\nÍsland er ekki nafli alheimsins :)"
        },
        {
            "user": "kuxi",
            "user_id": "25719",
            "date": "2005-04-14 19:35:40",
            "id": "2086102",
            "reply_to_id": "2086079",
            "text": "Nokkuð til í þessu. Ég hef enga hugmynd um hvað Botsvana er :)\nÆtla það séu ekki flestar þóðir svona sjálfselskar. Ég efa það t.d. að Botsvana-búar viti hvar Ísland er.."
        },
        {
            "user": "Screwball",
            "user_id": "10803",
            "date": "2005-04-14 19:45:03",
            "id": "2086126",
            "reply_to_id": "2086079",
            "text": "þetta er nú svolítið svæsið dæmi hjá þér þar sem Ísland er búið að vera með bandarískan her á landinu í einhver hva.. 60? ár og hefði getað orðið mjög hernaðarlega mikilvægt í heimstyrjöldinni síðari eins og bretar vissu þegar þeir hernumdu landið. Þar að auki hafa verið mikilvægir fundir manna hérna eins og í kalda stríðinu og í sambandi við skák og allskonar :)"
        },
        {
            "user": "hannson",
            "user_id": "4089",
            "date": "2005-04-14 22:48:58",
            "id": "2086577",
            "reply_to_id": "2086126",
            "text": "Jájá, skákin alltaf jafnmikilvæg hér á skerinu."
        },
        {
            "user": "Dawg",
            "user_id": "5004",
            "date": "2005-04-14 20:16:16",
            "id": "2086205",
            "reply_to_id": "2086079",
            "text": "Bostvana?"
        },
        {
            "user": "auroraborealis",
            "user_id": "42466",
            "date": "2005-04-14 20:18:48",
            "id": "2086211",
            "reply_to_id": "2086079",
            "text": "Botsvana er ekki í bókinni heldur. Ég gáði."
        },
        {
            "user": "gaulverji",
            "user_id": "14174",
            "date": "2005-04-14 20:35:12",
            "id": "2086255",
            "reply_to_id": "2086079",
            "text": "Ég mundi nú ekki dæma mikilvægi þjóða af því hversu margir búa þar."
        },
        {
            "user": "JerryLee",
            "user_id": "26069",
            "date": "2005-04-19 21:47:58",
            "id": "2097431",
            "reply_to_id": "2086079",
            "text": "Þessi könnun er gerð fyrir árásina á Pearl Harbour 1941. Fyrir þá Árás vildu Bandaríkjamenn ekki draga sig inn í styrjöld annarra þjóða nema að hjálpa bandamönnum sínum með því að senda þeim vistir, tól og tæki, nákvæmlega það sem þeir vildu eins og í könnuninni…."
        },
        {
            "user": "gthth",
            "user_id": "10645",
            "date": "2005-04-14 20:34:35",
            "id": "2086253",
            "reply_to_id": "2084734",
            "text": "Það fer svolítið eftir því hvar og á hvernig stað maður er í Bandaríkjunum hvort maður verður var við svona fáfræði. Ég bý líka í Bandaríkjunum en er í háskóla (þetta er annar háskólinn sem ég hef numið við í Bandaríkjunum) og ég verð alls ekki eins var við þessa fáfræði um umheiminn - ekki meðal háskólamenntaðs fólks. Þvert á móti vita margir mjög margt, meira að segja um Ísland. Þetta horfir auðvitað öðruvísi við manni um leið og maður fer út fyrir campusinn.\nHvað vopnasölu varðar verð ég að benda á að hún er í sjálfu sér óháð því hvort hagkerfið er kapitalískt eða sósíalískt eða einhvern veginn öðruvísi. Sovétríkin seldu líka vopn til stríðshrjáðra landa jafnt sem annarra landa og fólk þar hafði skoðanir á því hvort Sovétríkin ættu eða ættu ekki að taka þátt í stríðum. Ákvarðanir um þátttöku í stríði eru einfaldlega pólitískar ákvarðanir og viðhorf almennings til þátttöku í stríði eru pólitísk viðhorf sem þurfa ekki að koma hagkerfinu neitt við þannig séð."
        },
        {
            "user": "auroraborealis",
            "user_id": "42466",
            "date": "2005-04-14 22:43:40",
            "id": "2086568",
            "reply_to_id": "2086253",
            "text": "Bróðir minn er líka í háskóla hérna úti og hann segir það sama, og ég hef sjálf tekið eftir að menntað fólk er afar vel upplýst að mörgu leyti. En þetta menntaða fólk er líka upp til hópa óánægt með hvernig landinu er stjórnað. En það getur líka verið vegna þess að ég er í Minnesota og þar eru fleiri demókratar en repúblikanar.\nKannski var þetta ekki alveg rétt ályktun hjá mér með vopnasöluna, en hinsvegar finnst mér þetta lýsa andanum sem ríkir hérna á mörgum sviðum. Það er ekkert hægt að neita því að þetta snýst voðalega mikið um peninga (og gerir það svosem heima líka).\nAnnars las ég grein um daginn um mann sem væri að spá falli Bandaríkjanna á næstu árum, hann taldi til hinar ýmsustu ástæður. Þessi sami maður spáði falli Sovétríkjanna nokkru áður en það gerðist. Það væri forvitnilegt að vita hvað myndi gerast ef Bandaríkin liðu undir lok. Ekki að ég sé eitthvað “anti-american” eins og þeim finnst svo gaman að segja hérna, ég er bara á móti mörgu sem er gert hérna.\nKannski er þessi grein mín lítið annað en vangaveltur fordómafulls vinstrimanns sem er með kapítalismann á heilanum. Fjarlægðin gerir fjöllin blá í þessu tilfelli eins og öðrum og ég tel mér náttúrulega trú um að ástandið sé betra heima (sem er alls ekkert víst að sé satt). Það er auðvelt að gleyma á 10 mánuðum."
        },
        {
            "user": "Mutter",
            "user_id": "13004",
            "date": "2005-04-14 20:37:22",
            "id": "2086261",
            "reply_to_id": "2084734",
            "text": "bandaríkjamenn þekkja ekkert utan síns land nema það sem hægt er að græða vel á, eins og til dæmis írak"
        },
        {
            "user": "spekingur",
            "user_id": "42693",
            "date": "2005-04-14 20:54:51",
            "id": "2086316",
            "reply_to_id": "2086261",
            "text": "Upplýst og fordómalaust svar!"
        },
        {
            "user": null,
            "user_id": null,
            "date": "2005-04-19 08:05:25",
            "id": "2095783",
            "reply_to_id": "2086316",
            "text": "Tek undir með speking, þetta var skemmtileg fullyrðing."
        },
        {
            "user": "Dahlia",
            "user_id": "17898",
            "date": "2005-04-14 20:51:35",
            "id": "2086308",
            "reply_to_id": "2084734",
            "text": "Ég var úti í Bandaríkjunum í tæpan mánuð á þessu og síðasta ári og þar sem ég hafði heyrt svo mikið um heimsku bandaríkjamanna (án þess að trúa því) gerði ég smá könnun á fólkinu. Ég spurði fólk hvort það vissi hvað Ísland væri, það vissu allir sem ég spurði. Flestir vissu hvar það var en fáir vissu eitthvað um það hinsvegar. Fólk var almennt áhugasamt fyrir landinu. Ég var í Orlando í Florida. Þetta hlýtur að fara mjög mikið eftir því hvar í landinu maður er.\nBandaríkjamenn eru elskulegt fólk\nupp til hópa og mjög vingjarnlegt. Íslendingar sýnist mér hinsvegar bara vera fordómafullir og þykjast alvitrir, margir hverjir."
        },
        {
            "user": "spekingur",
            "user_id": "42693",
            "date": "2005-04-14 20:52:52",
            "id": "2086311",
            "reply_to_id": "2084734",
            "text": "Já Svíþjóð er líka skítug þjóð mun skítugri en BNA.  Svíar voru ein af fáum ef ekki eina þjóðin sem raunverulega græddi á Seinni heimsstyrjöld en þeir seldu einmitt Nasistum vopn.  Og Danir, vá þeir voru sko viðbjóðslegir, sendu einhverja tugi Gyðinga til Þýskalands Nasismans.  Enginn af þeim Gyðingum sem Danir sendu til Þýskalands lifði af.  Og svo BNA að koma svona inn á síðustu stundu og bjarga heiminum frá Hitler, vá þeir voru svo sannarlega vondir."
        },
        {
            "user": "Rumms",
            "user_id": "30459",
            "date": "2005-04-14 21:10:19",
            "id": "2086345",
            "reply_to_id": "2086311",
            "text": "Við græddum nú Allverulega á stríðinu líka!\nog Svíar seldu Öllum vopn, ekki bara Þjóðverjum.\nBara fannst þetta þess virði að benda á það."
        },
        {
            "user": "spekingur",
            "user_id": "42693",
            "date": "2005-04-14 21:18:35",
            "id": "2086371",
            "reply_to_id": "2086345",
            "text": "Jamm þakka þér fyrir skemmtilegt innskot, styður enn frekar þann pól sem ég tók í umræðunum."
        },
        {
            "user": "phi",
            "user_id": "21587",
            "date": "2005-04-14 21:29:45",
            "id": "2086397",
            "reply_to_id": "2086311",
            "text": "Hefurðu heyrt um\nOperation Paperclip\n?  Veistu hvað mörg stór fyrirtæki á borð við IBM (sem er staðsett í BNA) græddu á heimstyrjiöldinni?  Vissirðu að Svissneskir bankar áttu í viðskiptum við nasista?\nÞað eru allir með óhreinar hendur eftir þetta stríð.  Mismikið kannski."
        },
        {
            "user": "spekingur",
            "user_id": "42693",
            "date": "2005-04-14 21:35:02",
            "id": "2086410",
            "reply_to_id": "2086397",
            "text": "Amm styður enn frekar þann pól sem ég tók í umræðunum, þ.e. að draga fram skítugar hendur annarra þjóða eftir stríð enda gengur greinin út á skítkast út í BNA með afar ósanngjörnum hætti.  Ég viðurkenni það fúslega að BNA menn hafa kosið yfir sig algjör erkifífl, hins vegar var ekki mikið framboð af góðum kandídötum. Það er afar ósanngjarnt að hatast út í BNA vegna valdhafa þeirra enda ræður almenningur voðalega litlu, aðallega þá vegna meingallaðs kosningakerfis."
        },
        {
            "user": "phi",
            "user_id": "21587",
            "date": "2005-04-14 21:46:27",
            "id": "2086438",
            "reply_to_id": "2086410",
            "text": "Andameríkanismi er hipp & kúl í dag."
        },
        {
            "user": "Zkari",
            "user_id": "18718",
            "date": "2005-04-14 22:22:42",
            "id": "2086520",
            "reply_to_id": "2086438",
            "text": "Enda hefur fólk nægar ástæður til að vera á móti BNA mönnum í dag"
        },
        {
            "user": "spekingur",
            "user_id": "42693",
            "date": "2005-04-14 22:27:10",
            "id": "2086532",
            "reply_to_id": "2086520",
            "text": "Bíddu alveg rólegur, það hefur enginn ástæðu til að setja alla BNA-menn undir sama hatt og vera á móti “þeim”.  Það eru valdhafarnir sem eru að gera skyssur og þeim ætti að refsa og þá ætti að hata. Ég hef það fyrir sið að refsa þeim sem refsingu á skilið að hata þann sem hefur það áunnið.  Bandaríska þjóðin hefur ekkert til saka unnið annað en það að eiga ótrúlega lítið úrval af frambærilegum forseta kandidötum."
        },
        {
            "user": "Zkari",
            "user_id": "18718",
            "date": "2005-04-14 22:49:11",
            "id": "2086578",
            "reply_to_id": "2086532",
            "text": "Var nú líka frekar að meina ríkisstjórn BNA, forsetann og heimsvaldastefnu BNA"
        },
        {
            "user": "locutus",
            "user_id": "5920",
            "date": "2005-04-14 22:55:29",
            "id": "2086595",
            "reply_to_id": "2086532",
            "text": "það var meiri hlutinn sem valdi þann hálvita sem nú situr við stjórn, hann hefði ekki komist til valda nema fólk væri sammála hans skoðunum (að einhverju leiti) sem gerir meirihluta þjóðarinnar samseka þarsem að hún kaus þennan man"
        },
        {
            "user": "spekingur",
            "user_id": "42693",
            "date": "2005-04-15 21:17:00",
            "id": "2088260",
            "reply_to_id": "2086595",
            "text": "Um hvað stóð valið?  Þetta var hrikalegt val sem fólk stóð frammi fyrir sem endurspeglast t.d. í kosningaþátttöku.  Hún var mjög lág.  Fyrir utan það að kosningakerfið í BNA er mjög asnalegt.  Það þarf ekki að vera að meirihluti kjósenda hafi kosið Bush enda er þessu skipt eftir fylkjum og “winner takes all” kerfi einhverju sem er ill skiljanlegt.  Stóru fjölmennu fylkin hafa þannig minna hlutfallslegt vægi."
        },
        {
            "user": "locutus",
            "user_id": "5920",
            "date": "2005-04-16 12:14:41",
            "id": "2088955",
            "reply_to_id": "2088260",
            "text": "já og hver leiði því að gerast, var það almenningur sem er það heimskur að leifa þessu kerfi að vera til eða hummm kannski ráðamen sem hagnast á þeirri heimsku sem landsmenn þeirra sýna?"
        },
        {
            "user": "spekingur",
            "user_id": "42693",
            "date": "2005-04-16 17:15:17",
            "id": "2089403",
            "reply_to_id": "2088955",
            "text": "Það eru í rauninni sögulegar skýringar á þessu.  Upprunalega voru öll fylkin sjálfstæðar nýlendur innan breska heimsveldisins en til að geta lýst yfir sjálfstæði frá Bretum þurftu þau að sameinast í ríkjabandalagi.  Ákveðið var að búa til alríki sem hefði yfirumsjón með fylkjunum og gæti haft áhrif á lagasetningu þeirra upp að einhverju marki.  Út frá þessari skipan hefur núverandi kerfi þróast og alríkið sífellt stækkað og stækkað þannig að það ræður sífellt meiru og meiru.\nAuðvitað er það þeim ráðamönnum að kenna sem hafa tekið til sín vald í gegnum tíðina.  Erfitt að festa punkt á einhvern einn gaur."
        },
        {
            "user": "MachineHead",
            "user_id": "2350",
            "date": "2005-04-16 12:18:43",
            "id": "2088958",
            "reply_to_id": "2088260",
            "text": "Meirihlutinn kaus samt Bush, Þegar yfir heildina er séð"
        },
        {
            "user": "spekingur",
            "user_id": "42693",
            "date": "2005-04-16 17:17:34",
            "id": "2089409",
            "reply_to_id": "2088958",
            "text": "Gefum okkur að milljón manns kjósi X og þessi hópur hefur 1/1000 vægi á atkvæðum sínum en 10000 kjósa Y og hafa vægið 1/1.\nY vinnur en var hann með meirihlutafylgi?"
        },
        {
            "user": "Recall",
            "user_id": "37173",
            "date": "2005-05-03 21:40:59",
            "id": "2128862",
            "reply_to_id": "2086397",
            "text": "Mig langar bara minna á að IBM leigði Þýskalandi þann búnað sem notaður var til að skrá niður alla þá gyðinga sem voru í fangabúðum nazista, þetta var nokkurs konar “tölvubúnaður” og tengist einmitt þessum númerum sem tatúeruð' voru á úliðnum á Gyðingum. Og svo eitt fyrir alla hina að Bandaríkin eru ekki al saklaus í einu eða neinu, sama hvað hver segir."
        },
        {
            "user": "phi",
            "user_id": "21587",
            "date": "2005-05-03 21:43:52",
            "id": "2128877",
            "reply_to_id": "2128862",
            "text": "Þessi\ntölvubúnaður\nvoru gataspjöld."
        },
        {
            "user": "Recall",
            "user_id": "37173",
            "date": "2005-05-03 21:57:06",
            "id": "2128948",
            "reply_to_id": "2128877",
            "text": "já akkurat"
        },
        {
            "user": "Isgurdurgur",
            "user_id": "50457",
            "date": "2005-04-15 00:19:09",
            "id": "2086744",
            "reply_to_id": "2086311",
            "text": "Svíar höfðu nú ekkert um að velja, annaðhvort myndu þjóðverjar hernema svíþjóð eða svíar myndu halda járnleiðinni opinni."
        },
        {
            "user": "spekingur",
            "user_id": "42693",
            "date": "2005-04-15 21:18:32",
            "id": "2088261",
            "reply_to_id": "2086744",
            "text": "Humm… ef Nasistar hefðu hernumið svíþjóð hefðu þeir ekki haft betri aðgang að járnnámum Svíþjóðar?"
        },
        {
            "user": "Isgurdurgur",
            "user_id": "50457",
            "date": "2005-04-16 13:03:33",
            "id": "2089021",
            "reply_to_id": "2088261",
            "text": "Það var tilganggslaust fyrir þjóðverja að ráðast inn í Svíþjóð, járnleiðin var opin og þjóðverjar höfðu miklu stærri vandamál að hugsa eins og innrásina inn í Sovétríkin, innráina inn í Frakkland og hugsanlega mótpsyrnu frá hendi breta.\nÞeir höfðu bara engann áhuga á því að missa menn og dýrmæt hergögn í stríði við svía sem var hvortsemer tilgangslaust."
        },
        {
            "user": "spekingur",
            "user_id": "42693",
            "date": "2005-04-16 17:19:43",
            "id": "2089416",
            "reply_to_id": "2089021",
            "text": "Þetta svarar ekki spurningunni minni"
        },
        {
            "user": "Isgurdurgur",
            "user_id": "50457",
            "date": "2005-04-18 20:20:53",
            "id": "2094817",
            "reply_to_id": "2089416",
            "text": "Jísus kræst, þótt það hefði verið hagstæðara að ráða yfir námunum í Svíþjóð hefði það líklega verið eitt það heimskulegasta sem þeir hefu getað gert.\nÞeir máttu ekki eyða herafla í jafn heimskulegt tiltæki og að ráðast inn í hlutlaust land sem stundaði full viðskipti við Þýskaland, höfðu MIKLU mikilvægari og gáfulegri hluti við herinn sinn að gera."
        },
        {
            "user": "spekingur",
            "user_id": "42693",
            "date": "2005-04-21 23:19:30",
            "id": "2101973",
            "reply_to_id": "2094817",
            "text": "Þetta er nákvæmlega sama svar og það sem svaraði ekki spurningu minni, aðeins öðruvísi orðað.  Ef þú ætlar ekki að viðurkenna það næst að þú hafir haft rangt fyrir þér legg ég til að þú svarir ekki."
        },
        {
            "user": "Isgurdurgur",
            "user_id": "50457",
            "date": "2005-04-22 21:22:03",
            "id": "2103818",
            "reply_to_id": "2101973",
            "text": "Guð minn almáttugur, lifirðu í algjörri afneitun?\nég er búinn að svasra þér, þú getur ekki sagt neitt og byrjar þess vegna að bulla einhverja rökleysu og síðan segirðu mér að vera ekkert að skrifa meir. Hversu lágt geturðu lagst?\nÉg er búinn að svara með fullkomlega gildum rökum sem hver sagnfræðingur myndi vera sáttur með en þú bregst við svari mínu með algjörri rökleysu.\nÉg hélt þú værir meiri maður en þetta, “spekingur”, að geta ekki einu sinni svarað mér.\nSegðu mér, ef þú værir Hitler, hvort myndirðu reyna ráðast inn í Balkanskagann og Frakkland eða eyða hálfum hernum þínum í hálfvitaherför gegn ríki sem stundar full viðskipti við þig og er ekkert á þeim buxunum að reynast á einhvern máta óvinveitt þér?\nReyndu síðan að koma með rök vinsamlegast, ekki “Ef þú ætlar ekki að viðurkenna það næst að þú hafir haft rangt fyrir þér legg ég til að þú svarir ekki.” nöldur og rökleysu."
        },
        {
            "user": "spekingur",
            "user_id": "42693",
            "date": "2005-04-23 20:08:22",
            "id": "2105730",
            "reply_to_id": "2103818",
            "text": "Þetta svar lýsir þér mjög vel, ég meina það á frekar neikvæðan hátt. Það sem ég hef kynnst af þér er ekki mjög hvetjandi til vitsmunalegra umræðna.\n,,Segðu mér, ef þú værir Hitler, hvort myndirðu reyna ráðast inn í Balkanskagann og Frakkland eða eyða hálfum hernum þínum í hálfvitaherför gegn ríki sem stundar full viðskipti við þig og er ekkert á þeim buxunum að reynast á einhvern máta óvinveitt þér?´´\nÉg var aldrei að segja þetta.  Það sem ég sagði var:,, hefði Hitler ekki betra aðgengi að járnnámum Svíþjóðar væru þær raunverulega undir hans stjórn´´.  Ég talaði aldrei um herafla hans eða hvernig hann skyldi ráðstafa honum. Það er að öllum líkindum alveg rétt hjá þér að herafla Hitlers hafi verið betur varið annars staðar en það svarar ekki spurningu minni. Spurningin mín fól það ekki í sér.  Hefðirðu viljað svara spurningu minni hefðirðu t.d. geta sagt:,, jú vissulega hefði verið betra fyrir Hitler að hafa járnnámurnar undir sinni stjórn frekar en að treysta á að Svíar myndu stunda áframhaldandi viðskipti við sig.´´\n,,Ég hélt þú værir meiri maður en þetta, “spekingur”, að geta ekki einu sinni svarað mér´´\nÞetta var ekki spurning um að geta, þetta var spurning um að nenna."
        },
        {
            "user": "Isgurdurgur",
            "user_id": "50457",
            "date": "2005-04-24 00:38:25",
            "id": "2106223",
            "reply_to_id": "2105730",
            "text": "Oki, þetta tilgangslausa samtal gerðist aldrei."
        },
        {
            "user": "spekingur",
            "user_id": "42693",
            "date": "2005-04-24 20:30:36",
            "id": "2107693",
            "reply_to_id": "2106223",
            "text": "Ég er mjög sammála þér, loksins segi ég nú bara."
        },
        {
            "user": "Isgurdurgur",
            "user_id": "50457",
            "date": "2005-04-24 02:34:27",
            "id": "2106481",
            "reply_to_id": "2105730",
            "text": "ég svaraði þér í bæði skiptin og bætti við smá vegis. er eikkað að því að eyðileggja léleg og heimskuleg rök? þér finnst það…"
        },
        {
            "user": "spekingur",
            "user_id": "42693",
            "date": "2005-04-24 20:31:05",
            "id": "2107695",
            "reply_to_id": "2106481",
            "text": "æ vert'ekki að þessu."
        },
        {
            "user": "Isgurdurgur",
            "user_id": "50457",
            "date": "2005-04-25 00:40:34",
            "id": "2108293",
            "reply_to_id": "2107695",
            "text": "fyrirgefðu mér, ég freistaðist."
        },
        {
            "user": "Skassus",
            "user_id": "20399",
            "date": "2005-04-19 21:04:22",
            "id": "2097257",
            "reply_to_id": "2088261",
            "text": "Spekingur, þessi fullyrðing þín um að Danir hafi framselt Gyðinga til nasista er einfaldlega röng svo ekki sé meira sagt. Danir ásamt Finnum voru einu þjóðirnar sem neituðu að framselja gyðinga til nasista.\nÞó svo að það komi framm seinna meir að þeir hafi hinsvegar gert svo þá þýðir það ekkert að þeir séu eitthvað viðbjóðslegir heldur en aðrar þjóðir. Flest allar þjóðir Evrópu höfðu í raun ekkert um að velja, annaðhvort að framselja ,,nokkra\" gyðinga, eða eiga á hættu á gjöreyðingu þjóðarinnar, þ.á.m. gyðingunum.\nHeimskuleg fullyrðing svo ekki sé meira sagt."
        },
        {
            "user": "spekingur",
            "user_id": "42693",
            "date": "2005-04-21 23:27:50",
            "id": "2102003",
            "reply_to_id": "2097257",
            "text": ",,Flest allar þjóðir Evrópu höfðu í raun ekkert um að velja, annaðhvort að framselja ,,nokkra“ gyðinga, eða eiga á hættu á gjöreyðingu þjóðarinnar, þ.á.m. gyðingunum.´´\nÞannig þú telur fórnir til einhvers ”æðra afls\" réttar sé verið að vernda fjöldann.  Voru fórnir Asteka t.d. siðferðislega réttar, þeir töldu jú að þeir væru að gera gott og vernda sitt fólk?  Getur það undir einhverjum kringumstæðum verið réttlætanlegt að senda saklaust fólk út í opinn dauðann?  Er Víetnamstríðið t.d. réttlætanlegt?  Eða hefðu BNA kannski þurft að vera í hættu, og þá hversu mikilli?  Ertu fylgjandi herskyldu?  Ertu fylgjandi herskyldu í Ísrael þar sem herinn er notaður gegn börnum með steinslöngvibyssur?\n,,Spekingur, þessi fullyrðing þín um að Danir hafi framselt Gyðinga til nasista er einfaldlega röng svo ekki sé meira sagt.´´\nJahá… er það svo. Ég var nú bara að lesa annað í Fréttablaðinu.. afsakaðu mig ef ég fer hér með rangt mál.\n,,Heimskuleg fullyrðing svo ekki sé meira sagt.´´\nÓhrokafull fullyrðing svo ekki verði meira sagt.\n,,Þó svo að það komi framm seinna meir að þeir hafi hinsvegar gert svo þá þýðir það ekkert að þeir séu eitthvað viðbjóðslegir heldur en aðrar þjóðir.´´\nBíddu bíddu sagði ég einhvern tímann að Danir væru viðbjóðslegri en aðrar þjóðir?"
        },
        {
            "user": "Skassus",
            "user_id": "20399",
            "date": "2005-04-23 15:12:23",
            "id": "2104980",
            "reply_to_id": "2102003",
            "text": ",,Þannig þú telur fórnir til einhvers “æðra afls” réttar sé verið að vernda fjöldann.“\nHvað ertu að tala um? Ef það kemur í veg fyrir mun verri hluti, þá já. Getur vel verið að þetta sé ,,röng” siðfræði, en engu að síður finnst mér að ef möguleiki er á að koma í veg fyrir miklar blóðsúthellingar þá eigi að gera það. Ég sjálfur myndi fórna mér fyrir fjöldann ef það er spurningin.\n,,Þannig þú telur fórnir til einhvers “æðra afls” réttar sé verið að vernda fjöldann. Voru fórnir Asteka t.d. siðferðislega réttar, þeir töldu jú að þeir væru að gera gott og vernda sitt fólk? Getur það undir einhverjum kringumstæðum verið réttlætanlegt að senda saklaust fólk út í opinn dauðann? Er Víetnamstríðið t.d. réttlætanlegt? Eða hefðu BNA kannski þurft að vera í hættu, og þá hversu mikilli? Ertu fylgjandi herskyldu? Ertu fylgjandi herskyldu í Ísrael þar sem herinn er notaður gegn börnum með steinslöngvibyssur?“\nAð þú getir lesið þetta allt útúr því sem ég sagði þá, já… þá ert þú ansi merkilegt nokk. En svo ég svari nú þessari vitleysu þinni: Ég veit ekki hvað það var sem astekar gerðu til þess að vernda þjóð sína, þannig ég get ekki sagt til hvort það hafi verið réttlætanlegt eður ei. Víetnamstríðið er ekki réttlætanlegt og ég er á móti hernum.\n,,Og Danir, vá þeir voru sko viðbjóðslegir, sendu einhverja tugi Gyðinga til Þýskalands Nasismans.”\nÞarna segir þú að Danir séu viðbjóðslegir, ekkert endilega viðbjóðslegri en aðrar þjóðir, en viðbjóðslegir þó.\nAuk þess er það kolrangt að Danir hafi sent Gyðinga til Þýskalands, svo einfalt er það nú. Það dó ekki einn danskur gyðingur svo ég viti til."
        },
        {
            "user": "spekingur",
            "user_id": "42693",
            "date": "2005-04-23 20:33:39",
            "id": "2105777",
            "reply_to_id": "2104980",
            "text": ",,Ég sjálfur myndi fórna mér fyrir fjöldann ef það er spurningin.´´\nJá en það er einmitt málið, ef þú gerir slíkt af fúsum og frjálsum vilja þá er ekkert við það að athuga."
        },
        {
            "user": "MachineHead",
            "user_id": "2350",
            "date": "2005-04-15 00:37:31",
            "id": "2086768",
            "reply_to_id": "2086311",
            "text": "Danir sendu flesta gyðinga til Svíþjóðar rétt áður en nasistar réðust +a Danmörk"
        },
        {
            "user": "spekingur",
            "user_id": "42693",
            "date": "2005-04-15 21:19:53",
            "id": "2088263",
            "reply_to_id": "2086768",
            "text": "Breytir því ekki að þeir sendu Gyðinga til Þýskalands.  Fólk sem raunverulega dó í höndum Þjóðverja."
        },
        {
            "user": "uffi",
            "user_id": "3595",
            "date": "2005-04-15 06:48:02",
            "id": "2086847",
            "reply_to_id": "2086311",
            "text": "Íslendigar sendu líka marga gyðinga til  Nasista\nEða réttar sagt þeir fengu ekki landvistaleyfi\nHvað skildu margir hafa dáið og hvað skildu þeir vera margir, enhver sagði 50 og er það svoltið meira en þessir 19 sem Danir sendu\nEn að Íslenskum sið má ekki ransaka þetta\nBesta stund framsóknar þeir vor við völdi og sendu gyðingan úr landi og nú vil Selurin ekki ransaka þetta"
        },
        {
            "user": "spekingur",
            "user_id": "42693",
            "date": "2005-04-15 21:21:41",
            "id": "2088269",
            "reply_to_id": "2086847",
            "text": "Jamm algjör klikkun. Þeim var neitað um landvistarleyfi og dóu af þeim sökum.  Hvaða ástæður gáfu íslensk stjórnvöld?  ATVINNULEYSI!!! af öllum afsökunum í heiminum sögðu þeir atvinnuleysi. Það þarf enginn að hugsa sig um tvisvar að það er betra að vera atvinnulaus en í útrýmingarbúðum."
        },
        {
            "user": "Laufa",
            "user_id": "9234",
            "date": "2005-04-14 20:55:06",
            "id": "2086318",
            "reply_to_id": "2084734",
            "text": "Eg er lika i Bandarikjunum i High school eins og er og folkid herna veit otrulega litid um Evropu og Asiu. Eg hef verid spurd hvad Island se eiginlega, og allir spurja mann um tungumalid! Alveg otrulegt. Tad eina sem krakkar laera um Island herna er ad Island er graent og Graenland is!\nTau vilja samt oll laera otrulega mikid. Spurja mann og spurja og finnst t.d bjorkvold alveg otrulegt fyrirbaeri! Svo hefur fosturmamma min herna farid til Tskalands i 10 daga og hun er alltaf ad reyna ad fraeda mig um Evropu…tad er bara fyndid. Tad ma ekki gleyma tvi hve stor Bandarikin eru, baedi landafraedilega og folksfjoldalega sed. Ad fara til Florida hedan fra Texas er eins og fyrir okkur ad fara til Bretlands eda nordurlandanna."
        },
        {
            "user": "phi",
            "user_id": "21587",
            "date": "2005-04-14 21:26:41",
            "id": "2086389",
            "reply_to_id": "2084734",
            "text": "Mér þætti gaman að vita hvernig menn hér heima - eða annarstaðar - bregðast við spurningu eins og:\nHvað finnst þér um byltinguna sem á sér stað í Venesúela?\nFáir sem að myndu bregðast við þessu eða hafa skoðun.  Við búum við auðvaldsstefnu hér heima fyrir líka og megnið af fólki eru kindur."
        },
        {
            "user": "smeppi",
            "user_id": "717",
            "date": "2005-04-15 06:35:15",
            "id": "2086844",
            "reply_to_id": "2086389",
            "text": "Bylting þar aftur? …Eða ennþá?"
        },
        {
            "user": "MachineHead",
            "user_id": "2350",
            "date": "2005-04-16 12:21:33",
            "id": "2088959",
            "reply_to_id": "2086844",
            "text": "Sammála síðasta ræðumanni, var byltingin þar ekki búin eða?"
        },
        {
            "user": "Ferenzcy",
            "user_id": "8754",
            "date": "2005-04-14 21:39:15",
            "id": "2086421",
            "reply_to_id": "2084734",
            "text": "Það er auðveldara að stjórna fáfróðu fólki en gáfuðu"
        },
        {
            "user": "Savioro",
            "user_id": "39293",
            "date": "2005-04-14 23:19:56",
            "id": "2086652",
            "reply_to_id": "2084734",
            "text": "Vá hvað maður er orðinn langþreyttur á þessari andúð á Ameríkanan og Bandaríkin í heild sinni. Ef við byrjum bara á forsetanum og því sem menn segja um hann. Það getur vel verið að hann sé ekki besti kandídatakostur Bandaríkjanna og til séu hæfari menn en hann, en ég get nokkurn veginn fullyrt það að hann er mun gáfaðari en menn vilja meina. Hann hefur án nokkurs vafa haft sterka bakjarla og sambönd hans hafa hjálpað honum, en við skulum horfast í augu við þá ábyrgð sem maðurinn tekur á sig bara með því að bjóða sig fram til forseta hinnar leiðandi þjóðar, og það þarf ekki neinar gummítaugar til að taka sumar ákvarðanir sem maður í hans stöðu stendur frammi fyrir á degi hverjum. Og ég leyfi mér að efast um að einhver hérna inná þessu ágæta spjalli, þó rökhugsun hans sé ef til vill betri en hjá Bush, hafi taugar í þetta starf. Svo finnst mér mikill miskilningur hjá fólki oftast nær í tengslum við pólitík, þetta snýst oftar en ekki um hagkvæmustu lausn fyrir fjöldan, samúðarstefna myndi aldrei ganga upp í neinu samfélagi, það myndi einungis hægja á þróun og lækka standarda. Þá verður náttla alltaf einhver að býða lægri hlutar, en stefnan verður auðvitað sett á það að lækka fjölda þeirra sem verða undir án þess að skerða heildar velmegun og þróun þjóðarinnar."
        },
        {
            "user": "auroraborealis",
            "user_id": "42466",
            "date": "2005-04-14 23:30:19",
            "id": "2086674",
            "reply_to_id": "2086652",
            "text": "Nei ég myndi ekki hafa taugar í þetta starf. það breytir því hinsvegar ekki að maðurinn hefur látið alls konar vitleysu út úr sér, og maður hefði nú haldið að þessir bakhjarlar hans ættu að geta sagt honum hvað hann ætti að segja. Maður er kannski að gera of miklar kröfur til hans, en mér finnst að leiðtogi (umdeilanlega) valdamestu þjóðar í heimi eigi a.m.k. að vera með einhverju viti. Það sem ég hef séð og heyrt af honum hefur að mestu leyti verið algjörlega út í hött. En honum er ekki alls varnað, það er alveg satt hjá þér. Maður fær svosem lítið að heyra nema það sem hann gerir og segir vitlaust, þannig maður veit svosem ekkert. Bandaríkin eru heldur ekkert alslæm, þvert á móti, mér finnst fólkið hér yfirleitt afskaplega vingjarnlegt og gott á allan hátt. Ég myndi alveg eins hafa skrifað þessa grein hefði þessi könnun verið gerð í einhverju öðru landi. Það var viðhorfið sem mér fannst áhugavert, ekki hvar það var og hverjir höfðu það."
        },
        {
            "user": "Savioro",
            "user_id": "39293",
            "date": "2005-04-14 23:35:16",
            "id": "2086684",
            "reply_to_id": "2086674",
            "text": "Ég hef einmitt séð margt sem hann hefur gert rangt og vitlaust, og ég tel flest af því “hype'að”. Ég hef þó reyndar einnig séð alveg fínustu hluti koma út úr honum, heyrt fínar ræður og ágætis rök fyrir hans ýmsu stefnum. Ég er ekki að segja að ég sé sammála hans mjög svo íhaldssömu skoðunum, en það sem ég geri ekki annað en margir, er að taka öllu sem annaðhvort svörtu eða hvítu. Hlutir hafa ekki tvær hliðar, oftast eru þeir kúla með óendanlega mörgum hliðum.\nAnnars vil ég bara þakka fyrir fínt svar og eitt af fyrstu svörum sem ég fæ sem er án alls hroka :)"
        },
        {
            "user": "kuxi",
            "user_id": "25719",
            "date": "2005-04-15 09:58:43",
            "id": "2086990",
            "reply_to_id": "2086684",
            "text": "Maður sér miklu meira af því sem hann gerir vitlaust.. maður getur séð þetta á netinu og fleira einfaldlega vegna þess að það er ‘sniðugt’ að sjá voldugann mann klúðra einhverju.\nEn þegar hann gerir eitthvað rétt er ekkert minnst á það. Þegar þetta er gert, þá lítur hann náttúrulega út fyrir þeim sem að sjá þetta fyrir að vera vitlaus og klúðrari mikill."
        },
        {
            "user": "smeppi",
            "user_id": "717",
            "date": "2005-04-16 12:49:01",
            "id": "2088992",
            "reply_to_id": "2086652",
            "text": "“Vá hvað maður er orðinn langþreyttur á þessari andúð á Ameríkanan og Bandaríkin í heild sinni”\nÞó að þetta komi greininni ekkert mikið við kannski, þá vil ég benda þér andúðina sem Ameríkanarnir og Bandaríkin í heild sinni gefa frá sér og búa til. Að vísu er mun minna um þetta nú á dögum en snemma á 19. öld vöru flest vímuefni bönnuð til að losna við Mexíkana, Svertingja eða Kínverja. Seinna kom síðan í ljós hversu hrottalega óholl þau væru. Einnig eru flestir vinstri sinnaðir hataðir þar, að mestu leiti vegna óttans sem stórnendur þar byggðu upp gegn kommúnistum í Kalda stríðinu."
        },
        {
            "user": "H81K123",
            "user_id": "23706",
            "date": "2005-04-14 23:36:28",
            "id": "2086685",
            "reply_to_id": "2084734",
            "text": "“ég hef oft lent í að fólk spyrji mig hvar Ísland sé eiginlega og hvort að enska sé ekki örugglega ríkismálið”\nEf þú myndir ganga að framhaldsskólanema á Íslandi, hverjar heldurðu að líkurnar séu á að hann geti sagt þér hvar Washington fylki sé, eða nokkurt annað fylki yfir höfuð?  Það er mjög eðlilegt að bandaríkjamenn þekki Evrópu ekki jafn vel og við þar sem það er okkar heimsálfa. Ég er viss um að kunnátta bandaríkjamanna á landafræði og sögu N- og S-Ameríku er miklu betri en kunnátta Evrópubúa (þ.m.t. Íslendinga) á þessum landsvæðum.\nVið verðum að varast að dæma (landafræði) kunnáttu annarra út frá þeim svæðum sem við þekkjum best, því þeir gætu leikið sama leik á okkur.\nKv\nHrugan"
        },
        {
            "user": "gumol",
            "user_id": "7979",
            "date": "2005-04-15 01:21:46",
            "id": "2086790",
            "reply_to_id": "2086685",
            "text": "Ef þú myndir ganga að framhaldsskólanema á Íslandi, hverjar heldurðu að líkurnar séu á að hann geti sagt þér hvar Washington fylki sé,\nÖrugglega meirihlutinn. Gæti kanski orðið smá ruglingur með Washington og Washington DC (er Washington DC kanski sér “fylki”?) en ef þú myndir spurja hvar Texas eða New York væri þá myndu örugglega flestir geta það. (ég er btw. framhaldsskólanemi, ég lærði samt allt sem ég kann í landafræðí í grunnskóla)"
        },
        {
            "user": "H81K123",
            "user_id": "23706",
            "date": "2005-04-15 10:06:15",
            "id": "2086996",
            "reply_to_id": "2086790",
            "text": "Sael/ll\nThad ma vera ad thu hafir rett fyrir ther, en mer hefur samt synst ad flestir islendingar viti litid um landafraedi BNA.  Eg held t.d. ad faestir viti hvar Missouri eda Wyoming fylki eru? (Veit sjalfur ekki hvar thau eru :)\nkv\nHrugan\nps. Eg held ad Washington DC (~District of Colombia) se ekki ser fylki, en ef einhver veit thad med vissu tha vaeri gaman ad fa thad her fram."
        },
        {
            "user": "Isgurdurgur",
            "user_id": "50457",
            "date": "2005-04-16 13:10:19",
            "id": "2089032",
            "reply_to_id": "2086685",
            "text": "Washington fylki er við vesturströndina, í norðurhluta Bandaríkjanna, við landamæri Kanada.\nÞar er bæði kornræktun og vínræktun stunduð. Bæði Boeing flugvélaverksmiðjurnar og Microsoft hafa höfuðstöðvarnar sínar í fylkinu. stærsta borgin þar er Seattle.\nSáttur? p.s. ég er í 9. bekk"
        },
        {
            "user": "H81K123",
            "user_id": "23706",
            "date": "2005-04-16 14:05:17",
            "id": "2089112",
            "reply_to_id": "2089032",
            "text": "Vissurðu þetta eða þurfturðu að fletta þessu upp?"
        },
        {
            "user": "Isgurdurgur",
            "user_id": "50457",
            "date": "2005-04-18 20:16:45",
            "id": "2094807",
            "reply_to_id": "2089112",
            "text": "Þetta var bara það sem ég vissi í augnablikinu um Washington ríkið auðvitað."
        },
        {
            "user": "Skyttan",
            "user_id": "27297",
            "date": "2005-04-15 10:47:53",
            "id": "2087052",
            "reply_to_id": "2084734",
            "text": "Bandaríkin sjúga gand. Þeir eru upp til hópa fáfróðir grasasnar sem halda að þeir hafi einhvern rétt til að skipta sér af stjórn í öðrum löndum… Who died and made them world police ?"
        },
        {
            "user": "Deathwing",
            "user_id": "17070",
            "date": "2005-04-15 13:39:11",
            "id": "2087285",
            "reply_to_id": "2084734",
            "text": "Það er alltaf verið að tala um mannréttindabrot í Norður Kóreu, Kína og jafnvel Írak og sjáið hvernig þeir eru búnir að skíta í buxunar í írak ástandið þar er verra en nokkru sinni fyrr, auk þess er það tómstundargaman hjá hermönnum að pynta fanga og jafnvel drepa þá “just for the fun of it”. Ég held að það séu framin fleiri mannréttindabrot í BNA heldur enn nokkustaðar annarstaðar í heiminum í dag, því eins og allir vita þá er BNA land hinna ríku og þeir sem ekki eru svo lánsamir mega hreinlega bara drepast “That´s the American way”. Og það er bara tímaspurnsmál hvernær þjóðir heimsins sameinst til að þaga niður í þessum kolrugluðu ofstækistrúamönnum t.d. Forseti BNA:) Takk fyri"
        },
        {
            "user": "maggij",
            "user_id": "37089",
            "date": "2005-04-15 17:02:52",
            "id": "2087730",
            "reply_to_id": "2084734",
            "text": "Þetta sýnir bara hvað fólk var skynsamt á þessum tíma. Ef að Bandaríkjamenn hefðu ekki verið að skipta sér af þessu þá væru Hondur ekki seldar í Evrópu."
        },
        {
            "user": "maggij",
            "user_id": "37089",
            "date": "2005-04-15 17:05:43",
            "id": "2087736",
            "reply_to_id": "2084734",
            "text": "En svona btw. Stundum vill fólk að þeir blandi sér inn í og fari í stríð og stundum ekki. Stundum er fólk mjög reitt útí þá fyrir að fara í stríð og stundum ekki.\nEr þetta ekki bara lýsandi fyrir t.d stríðið í Írak í dag. eftir 20 - 30 ár, þegar konur geta gengið í gallabuxum og góðæri verður í landinu þá munu prósentur breytast.\nEf að sama skoðanakönnun hefði verið gerð í dag er ég viss um að allt væri í 100% nema þetta með að hjálpa Germany."
        },
        {
            "user": null,
            "user_id": null,
            "date": "2005-04-17 20:22:27",
            "id": "2092144",
            "reply_to_id": "2084734",
            "text": "Kannski ekki skrítið að þeir kjósi þá yfir sig barnabarn eins helsta fjárstyrktaraðila Þriðja ríkisins sem forseta. Þetta er jú bara bisness þetta stríð…"
        },
        {
            "user": null,
            "user_id": null,
            "date": "2005-04-17 21:59:30",
            "id": "2092481",
            "reply_to_id": "2084734",
            "text": "Æ kommon. Ísland var hlutlaust alla seinni heimsstyrjöld, og við sendum alla gyðinga sem hingað komu (að tveimur undanskildum) heim aftur til að deyja í útrýmingarbúðum.\nSvo ekki kasta steinum ef þú býrð í glerhúsi."
        },
        {
            "user": null,
            "user_id": null,
            "date": "2005-04-17 22:00:36",
            "id": "2092482",
            "reply_to_id": "2084734",
            "text": "Help Germany - 0,01%\nJá, en það er nú gott að vita að þeir voru fremur fáir sem vildu hjálpa Þjóðverjum."
        },
        {
            "user": "Fuckface",
            "user_id": "48460",
            "date": "2005-05-11 14:01:45",
            "id": "2150474",
            "reply_to_id": "2084734",
            "text": "KAPÍTALISTA SVÍN!!"
        }
    ]
}
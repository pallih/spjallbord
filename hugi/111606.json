{
    "forum_title": "Húmor",
    "user": "Amon",
    "user_id": "20748",
    "date": "2002-12-20 17:40:30",
    "title": "Schnilld!",
    "text": "Hér ætla ég að skrifa nokkra gamla úr gömlu skopbókini\n„Íslenzk fyndni\".\nÞingeyjingur nokkur, er Helgi hét, féll niður í gjá, en náðist þó\nupp úr henni.\nÞá var þessi vísa kveðin:\nAð slysum enginn geri gys,\nguðs er mikill kraftur.\nHelgi fór til helvítis,\nen honum skaut upp aftur.\n;)\n———-\nÞessi dálítið durty:\nKonráð prófessor Gíslason var á gangi með manni og mætti\nMagnúsi Eiríkssyni.\nMaðurinn þekkti hann ekki, og spurði, hver hann væri. Þá\nsvaraði Konráð með þessari vísu:\nÞekkirðu ekki þennan mann?\nÞað er hann Magnús ragi,\nsem eðlar sig við andskotann\nundir sálmalagi.\n——–\nGestur á hæli var á ferð norður Sprengisand með Brynjólfi frá\nMinna-Núpi og Björgu Bergsdóttur á skrðufelli.\nBrynjólfur var lítill reiðmaður og reið jafnan aftastur. Þeir\nGestur fóru að yrkjast á. Gestur byrjaði og hvað:\nErtu að gráta, elskan mín,\naftan við hana Björgu?\nBrynjólfur botnaði:\nHræðist ég, hvað heimskan þín\nhefur orð á mörgu.\nBrynjólfur byrjaði vísu:\nMeyjarkoss er mesta hnoss,\nmunablossi fríður.\nGestur botnaði:\nKrossatrossi á eftir oss\neinn á hrossi ríður.\nBrynjólfur hafði fengið Dannebrogskross.\nkv. Amon",
    "url": "https://www.hugi.is/humor/greinar/111606/schnilld/",
    "url_id": "111606",
    "id": "821067",
    "replies": [
        {
            "user": null,
            "user_id": null,
            "date": "2002-12-20 19:46:08",
            "id": "821068",
            "reply_to_id": "821067",
            "text": "…….og sagði húsfreyjan þá: “eg vil ek pislfald”"
        },
        {
            "user": "DragonKnight",
            "user_id": "29070",
            "date": "2002-12-20 19:55:44",
            "id": "821069",
            "reply_to_id": "821067",
            "text": ""
        },
        {
            "user": "djkisa",
            "user_id": "7316",
            "date": "2002-12-21 23:23:31",
            "id": "821070",
            "reply_to_id": "821069",
            "text": "mjög djúp Ifrit mjög!!!"
        },
        {
            "user": "siggibet",
            "user_id": "8305",
            "date": "2002-12-29 01:05:33",
            "id": "821071",
            "reply_to_id": "821067",
            "text": "baha. tveir þumlar upp…. annars er svona kveðskapur oftast nær drullugóður og þá helst sá sem rímar á flóðinu.. viti þeir sem það vita…"
        }
    ]
}
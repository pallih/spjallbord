{
    "forum_title": "Hestar",
    "user": "Animal",
    "user_id": "28908",
    "date": "2004-04-19 14:48:40",
    "title": "Bakk og fleirir ósiðir",
    "text": "Komið sæl!\nÉg á í smá vandræðum með einn 5.vetra hest og langar mig að leggja þetta vandamál fyrir ykkur kæru hestahugarar.\nÞetta er mjög fínn hestur og miðað við það hversu litla tamningu hann hefur fengið að þá ætti ég ekki að vera að kvarta. Hann er mjög þægilegur og auðveldur í umgengni en hann er viljugur og alls ekki fyrir byrjendur þó hann sé mjög traustur og góður hestur (sértaklega miðað við litla tamningu).\nAðalvandamálið er hins vegar það að hann er farinn að taka upp á þeim ósið að slá upp undir sig þegar maður leggur á hann og þetta er eitthvað sem hann hefur aldrei gert áður og auðvitað fórum við og létum athuga hvort hesturinn væri með hlandstein eða eitthvað annað sem reyndist ekki vera. Svo upp úr þessu þá tók hann upp nýjan ósið, að standa ekki kyrr og bakka þegar maður ætlar á bak… og þetta er eitthvað sem er algerlega nýtt í þessum hesti þar sem hann hefur alltaf staðið kyrr þegar farið er á bak. Ég hef reynt að fara á bak þar sem hann er næstum króaður af en þá sníst hann bara í hringi, en á endanum stendur hann kyrr og þá leyfir hann manni að fara á bak án þess að hreyfa sig og hann ríkur heldur ekki af stað eins og sumir um leið og maður er kominn á bak.\nEn þetta vesen sem er á hestinum þegar maður er að fara á baka er mjög þreytandi og leiðilegt og það skiptir mjög miklu máli að hesturinn standi kyrr þegar farið er á bak. Getið þið gefið mér einhver góð ráð við þessum vanda? Það væri æðislegt að fá einhver ráð um æfingar eða eitthvað sem getur hjálpað.\nKv. Animal",
    "url": "https://www.hugi.is/hestar/greinar/202343/bakk-og-fleirir-osidir/",
    "url_id": "202343",
    "id": "1557244",
    "replies": [
        {
            "user": "Shimotsuki",
            "user_id": "12245",
            "date": "2004-04-19 18:48:37",
            "id": "1557245",
            "reply_to_id": "1557244",
            "text": "Fann nokkrar greinar um svipuð vandamál fyrir þig. :) Þær eru reyndar á ensku, vona að það sé ekki vandamál. Það verður líka að passa að eyða öllum bilum sem að hugi er gjarn á að gera í netslóðir.\nÍ sambandi við að hesturinn bakkar eða hreyfir sig:\nhttp://www.horsekeeping.com/horse_riding_and_moun\nted_training/horse_moves_when_mounting.htm\nhttp://ww\nw.horsekeeping.com/horse_riding_and_mounted_training/ho rse_backs_when_mounting.htm\nHestar sem slá upp undir sig:\nhttp://www.stabletalk.co.uk/misc/expert32.php\nÞað eru örugglega til mun fleiri lausnir við þessum vandamálum sem þú nefndir. Það er líka alltaf frekar erfitt að átta sig nákvæmlega á hvers vegna svona vandamál koma upp ef maður þekkir ekki hestinn. Aðrir notendur ættu einnig að geta komið með fleiri uppástungur.\nGangi þér vel með hestinn. =)"
        },
        {
            "user": "karensk",
            "user_id": "27587",
            "date": "2004-04-19 18:51:02",
            "id": "1557246",
            "reply_to_id": "1557244",
            "text": "Ég veit ekkert sjallræði við þessum bakkvanda, en þetta með að hrossið slái undir sig þekki ég mjög vel. Hryssan mín gerir þetta og stundum reynir hún að bíta líka. Það er ekkert að finna að henni og þegar ég er komin af stað ber hún þess engin merki að hnakkurinn eða gjörðin meiði hana. Þetta er örugglega kækur, og leiðilegur er hann! Ég var búin að venja hana af þessu í sumar með því að binda hana fasta við jarðýtu þegar ég var að leggja á og var svo með písk við hendina og sló hana í rassinn þegar hún setti löppina uppundir kviðinn. (jájá, sumum kann að finnast þetta full hörkulegt en hross þurfa aga ef maður ætlar að vera efstur í virðingarstiganum). Hún er samt byrjuð á þessu aftur núna þannig að ég þarf að fara að gera eitthvað í málinu… En þetta með bakkið hjá hestinum þínum, hefuru prófað að hafa tauminn alveg sultuslakann þegar þú ferð á bak? Það gæti verið ef þú heldur of mikið við hann að hann sé í raun að víkja undan taumnum…"
        },
        {
            "user": "coolgirlno1",
            "user_id": "42761",
            "date": "2004-04-19 19:56:45",
            "id": "1557247",
            "reply_to_id": "1557244",
            "text": "Þegar þú reynir að fara á bak og ef hesturinn leyfir það ekki skaltu standa þétt upp við hann og halda fast í tauminn, og þá reygir hann hausinn líklega upp en tosaðu bara fastar, og gerðu þetta í smá stund og reyndu svo að fara á bak. Og ef hann leyfir það ekki prufaðu að toga bara fast(eða rykkja nokkrum sinnum. Ef hann leyfir þér ekki ennþá að fara á bak byrjaðu þá upp á nýtt og reyndu aftur. Gerðu þetta svo bara aftur og aftur og það virkar. Hefur að minnsta kosti virkað hjá mér c\",)"
        },
        {
            "user": "iice",
            "user_id": "39740",
            "date": "2004-04-24 11:52:11",
            "id": "1557248",
            "reply_to_id": "1557247",
            "text": "ég hef ekki mikla reynslu um þetta en það sem ég veit er að það má ALDREI kippa eða læsa sér á taumana. Ef þú kippir í tauminn getur hesturinn orðið sá í munninum og farið að hrekja í reyð vegna þess að hann finnur til í muninum þegar það er togað í hann og það má heldur ekki læsa sér í taumunum afþví að þá stífnar hesturinn upp og togar bara meira á móti venga þess að hann er “ýta á móti” dýr og afþví að hesturinn er vægast sagt MIKLU sterkari en við þá vinnur hann væntanlega….. þessvegna er talað um að leika með taumana, taka slaka o.s.fr.\nannas var vinkona mín reyndar með meri sem stóð ekki kyrr þannig að ég hélt bara í hana og eftir nokkur skipti var allt í læ :o) þessi meri er reyndar rosalega fljót að læra ;o)\nkv.\n~&#9829;~KareN~&#9829;~"
        },
        {
            "user": "Exciting",
            "user_id": "29712",
            "date": "2004-04-19 20:40:46",
            "id": "1557249",
            "reply_to_id": "1557244",
            "text": "Hæhæ..\nÍ því vandamáli að hesturinn standi ekki kyrr þarftu að vinna í með mikið af endurtekningum.\nÞað eru dæmi þar sem trippi stendur fyrst alveg án þess að hreyfa sig (þegar farið er í fyrstu skipti á það) en þegar að það er komið í aðrar aðstæður en þær sem það var fyrst í verður hesturinn óöruggur og er það þá bara verk knapans að fá það til þess að treysta sér og öðru við breyttar aðstæður.\nÞegar þú ferð á vandamála hross vil ég hafa þetta svona;\nÞú togar ekki fast í tauminn, en hefur aftur á móti taumhaldið stutt.\nBest er að fara hálfa leið í hnakkinn og bíddu örlitla stund áður en þú sest svo alveg í hnakinn.\nEkki setjast í hnakkinn fyrr en  hesturinn stendur alveg kyrr.\nÁsetubreytingin sem á sér stað getur líka truflað sum trippi, þó lítil sé.\nEins og áður sagði er þetta þá bara spurning um að hafa næga þolinmæði, endurtaka hlutina oft.\nÞað er sjálfsagt að binda hestinn og vinna með hann í gerðinu.\nHann gæti reynt að toga á móti þegar hann er bundinn en þegar að hann finnur að hann er alveg fastur hættir hann brátt þessum ósið fljótt, en þú getur alveg endurtekið þetta nokkrum sinnum.\nEf að hesturinn slær uppí kvið sér og ekkert er að er þetta bara pirringur í honum, kannski frekja.\nÞó að ég viti lítið um þetta tilfelli vil ég benda þér á að hrossið á að bera virðingu fyrir þér.\nEkki vera feimin við að skamma hann þegar að hann er með óþarfa frekju, hann verður bara að læra að virða og “lifa með” :) …gjörðinni ef það er það sem er að angra hann.\nÞú getur líka prófað, áður en þú leggur á að fara svolítið ýkt í öll atriði.\nKemba honum mikið, lyfa upp öllum fótum, þrengja gjörðina og losa hana aftur.. Endurtaka þetta og athuga hvort að gjörðin sé alltaf að pirra hann.\njæja, ég veit ekki hvað ég get skrifað meira í þessu sambandi en ef það eru spurningar máttu hafa samband.\nGangi þér vel!\nMeð kveðju:\nExciting"
        },
        {
            "user": "Animal",
            "user_id": "28908",
            "date": "2004-04-26 08:10:58",
            "id": "1557250",
            "reply_to_id": "1557249",
            "text": "Mig langar að þakka öllum fyrir góð ráð!\nÉg á örugglega eftir að nota þau mikið.\nÉg er búin að vera að fara á bak og af baki án þess að binda hann (bara inni í gerði) og hann er orðinn aðeins skárri en hins vegar þá tók ég eftir því um daginn að hann byrjar að bakka um leið og maður setur tauminn yfir hausinn á honum… En svo þetta með að hann slái upp undir sig finnst mér bara svo skrítið vegna þess að ég hélt að það væru bara hryssur sem gerðu það… alla vega hef ég bara lent í þessu með hryssur og hefur mér verið sagt að það sé vegna (mjólkur)kirtla sem liggja þarna niðri. Ég var líka spurð að því hvort þetta væri meri í fyrsta skipti sem hann gerði þetta og ég svaraði: “Nei!” og þá horfði konan á mig og spurði: “Ertu VISS!?!”. Uhhhh… ..nei ég er ekki viss hvort hesturinn minn sé hryssa eða hestur…. HVAÐ ER MEÐ FÓLK?\nEn takk aftur\nAnimal"
        },
        {
            "user": "kaffibaun",
            "user_id": "20007",
            "date": "2004-04-20 12:21:04",
            "id": "1557251",
            "reply_to_id": "1557244",
            "text": "merin mín var alltaf að snúa sér og með einhverja stæla þegar það er lagt á hana. Hún er reyndar alveg hætt því núna, og það er vegna þess að við bindum hana í gerðinu og höfum það stutt í henni að hún bara getur ekki hreyft sig ef hún gerir þetta. Hún á það líka til að snúa sér og andskotast þegar ég kem á bak og reynir að rjúka af stað en þá fer ég eins lágt með hendurnar og ég get og toga í af öllum kröftum. Virkar vel.\nGangi þér vel með hestinn, vona að þetta hafi komið eitthvað að gagni :)\nkv Kaffibaun"
        },
        {
            "user": "Helgagi",
            "user_id": "28101",
            "date": "2004-04-23 09:10:56",
            "id": "1557252",
            "reply_to_id": "1557244",
            "text": "Ég á hest sem að bakkaði alltaf þegar ég var að reyna að komast á bak, ef að þeir eru að byrja á þessu þá eru þeir bara að sjá hvað þeir komast upp með. Þú mátt þá alls ekki láta hann komast upp með þetta, þú verður bara að nota röddina og vera reið við hann, sumir slá þá laust með písknum á nefið og nota röddina, en þess þarf ekki.. Bara ekki láta hann komast upp með svona nýja ósiði, því að þá á hann eftir að halda áfram að gera þetta.. :) Eitt en, þú mátt aldrei nota hendurnar til að skamma hann, alltaf að nota písk, og nota hendurnar þegar hann er góður til að klappa honum.."
        },
        {
            "user": "Tinni99",
            "user_id": "59683",
            "date": "2005-08-11 20:09:55",
            "id": "2375857",
            "reply_to_id": "1557244",
            "text": "neijj ekki vera reið við greyið talaðu bara rólega við hann í huganum:D hesturinn minn bakkar alltaf og ég tala bara við hann þá stendur hann kyr:D:D:D en ef þú ferð að vera reið verður hann kanski bara hræddur!!!!"
        }
    ]
}
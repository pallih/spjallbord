{
    "forum_title": "Heilsa",
    "user": "pitchounette",
    "user_id": "60367",
    "date": "2007-04-15 15:08:24",
    "title": "Breyttur lífstíll?",
    "text": "Sælir Hugarar.\nÉg er ung stúlka, búsett erlendis.\nNúna er ég að vinna í breyttu líferni, seinustu tveir-þrír mánuðir hafa farið í að breyta matarræðinu sem var ekkert til að hrópa húrra fyrir. Núna forðast ég sætmeti, gos og feitar vörur. Borða hinsvegar mikið af fersku grænmeti og ávöxtum ásamt hvítu kjöti. Bara á þessum tveimur mánuðum hef ég tapað þremur kílóum (er nú 62kg, 170cm).\nMatarræðið gengur eins og í sögu, ég finn örsjaldan fyrir löngun í “bannmetið” og er þá fljót að koma henni í burtu. Engu að síður hef ég áhuga á að bæta hreyfingu inn í þennan breytta lífstíl. Er í svolitlum grenningarhugleiðingum, væri ágætt að tapa þremur-fjórum kílóum til viðbótar. Vandamálið er að ég hef ekkert alltof mikinn tíma til líkamsræktar, er bæði í vinnu og skóla.\nSambýlingur minn hefur af mikilli góðmennsku boðist til að sparka mér fram úr 20 mínútum fyrr á morgnana til að ég geti sippað og tekið nokkrar æfingar á róðravélinni. Einnig get ég farið út að skokka 2-4 sinnum í viku, 6-7km í senn.\nNú spyr ég ykkur hverju ég get bætt inn í þetta plan mitt, einhverju raunhæfu sem stelur ekki of miklum tíma. Spyr líka af forvitni, hversu langan tíma ætti það að taka mig að komast að markmiðinu mínu (58-59kg) ef að ég fylgi planinu vel?\nBestu kveðjur,\nMagzol",
    "url": "https://www.hugi.is/heilsa/korkar/510190/breyttur-lifstill/",
    "url_id": "510190",
    "id": "4794655",
    "replies": [
        {
            "user": "adie",
            "user_id": "37785",
            "date": "2007-04-15 17:32:36",
            "id": "4795123",
            "reply_to_id": "4794655",
            "text": "Úh, farðu á línuskautum út um allt. Þá ertu að brenna geðveikt miklu og ferð í gott form. En annars lítur þetta vel út hjá þér, núna þarf bara tíminn að vinna með þér:P"
        },
        {
            "user": "adie",
            "user_id": "37785",
            "date": "2007-04-16 17:29:16",
            "id": "4798538",
            "reply_to_id": "4795123",
            "text": "Ein spurning, er hollt að vera á línuskautum? Hollara en til dæmis að labba bara?\nEf það er mjög hollt þá kanski skellir maður sér á línuskauta í sumar ;P"
        },
        {
            "user": "adie",
            "user_id": "37785",
            "date": "2007-04-16 17:39:09",
            "id": "4798578",
            "reply_to_id": "4798538",
            "text": "Samkvæmt einhverjum ofur vísindalegum rannsóknum þá brennir maður meira á því að vera á línuskautum. ert að nota mun fleiri vöðva við það að skauta en að labba, svo það meikar alveg sense! Auk þess sem það er alveg über gaman að línuskauta."
        },
        {
            "user": "adie",
            "user_id": "37785",
            "date": "2007-04-16 18:05:20",
            "id": "4798691",
            "reply_to_id": "4798578",
            "text": "Ég veit!! Fer líka hraðar yfir og sonna, geðveikt ef það er hollara. Fara út og skemmta sér og brenna í leiðinni.\nÆtli ég fari ekki að skella mér á l ínuskauta ;P"
        },
        {
            "user": "adie",
            "user_id": "37785",
            "date": "2007-04-16 18:06:22",
            "id": "4798693",
            "reply_to_id": "4798691",
            "text": "Það er planið hjá mér í sumar. Stela línuskautum litlu systur og málið er dautt! Lengi lifi litir fætur:Æ"
        },
        {
            "user": "adie",
            "user_id": "37785",
            "date": "2007-04-16 18:11:49",
            "id": "4798714",
            "reply_to_id": "4798693",
            "text": "Hehe :)"
        },
        {
            "user": "phi",
            "user_id": "21587",
            "date": "2007-04-15 21:24:25",
            "id": "4796082",
            "reply_to_id": "4794655",
            "text": "Best að byrja rólega og hafa tilbreytingu.  Getur skokkað tvo daga og sippað og róið einn dag.  Annars er ekki raunhæft að reikna með því að þú tapir meira en hálfu kílói á viku, annars ert þú líklegast aðeins að tapa vökva úr líkamanum.  Um að gera að gera að bæta styrktar æfingum inn í þetta, þú getur notað eigin líkamsþyngd til að gera armbeygjur, magaæfingar, bakæfingar (margar gerðir), hnébeygjur o.s.frv.  Gætir til dæmis lært jóga í gegnum góða bók til þess.\nAnnars, ef markmiðið er raunverulega að BREYTA líferninu ættir þú ekki að vera spá svo mikið í hversu hratt þú léttist.  Þetta kemur allt með kaldavatninu ef þú heldur þér bara við efnið.  Það er miklu betra að fara rólega í sakirnar frekar en að ætla sér um of og fá svo ógeð á þessu strax.\nGangi þér vel."
        },
        {
            "user": "Greymantle",
            "user_id": "18648",
            "date": "2007-04-16 02:37:48",
            "id": "4797101",
            "reply_to_id": "4794655",
            "text": "sammála Damphir, 6-7 km eru annars mjög mikið ef þú ert óvön skokki =) ég myndi byrja á svona 2,5 km; og hafa það fast (t.d. þrisvar í viku)."
        },
        {
            "user": "adie",
            "user_id": "37785",
            "date": "2007-04-16 17:30:18",
            "id": "4798544",
            "reply_to_id": "4794655",
            "text": "Mér var sagt að það væri best að hlaupa um leið og þú vaknar. Þá ferðu beint í fituforðann."
        },
        {
            "user": "carpe",
            "user_id": "31491",
            "date": "2007-04-18 17:26:12",
            "id": "4805883",
            "reply_to_id": "4798544",
            "text": "Þá geturu samt bókað að brenna vöðvum líka."
        }
    ]
}
{
    "forum_title": "Bílar",
    "user": "Blublu",
    "user_id": "12532",
    "date": "2007-11-27 23:23:38",
    "title": "ískrandi bremsur, ískrandi pirringur",
    "text": "Hefur einhver lent í því að það ískri í bremsunum? Hvað hafa menn gert í svona málum? Ég held að þetta hafi byrjað þegar það var skipt um bremsuborða að aftan, mjög lítið fyrst en svo smám saman meira og meira og núna er þetta farið að verða svolítið pirrandi.",
    "url": "https://www.hugi.is/bilar/korkar/558035/iskrandi-bremsur-iskrandi-pirringur/",
    "url_id": "558035",
    "id": "5429646",
    "replies": [
        {
            "user": "Solid",
            "user_id": "56227",
            "date": "2007-11-27 23:39:41",
            "id": "5429714",
            "reply_to_id": "5429646",
            "text": "ef það ískrar þá eru klossarnir eyddir right ? =D\nEða járn í járn jafnvel og þar með diskarnir fuckt og veskið þitt líka ;D\nen með bremsuborða EKKI HUGMYNDDDDH kann ekki nóg á bíla að ég fari að þekkja mun á bremsuborðum og bremsuklossum\nþekki þó muninn á lödu og scoda"
        },
        {
            "user": "LocoDuck",
            "user_id": "23289",
            "date": "2007-11-27 23:41:59",
            "id": "5429727",
            "reply_to_id": "5429646",
            "text": "Það er lítil málmplata sem rekst í diskana að framan þegar púðinn er orðin það eyddur að það þurfi að fara skipta um, ég myndi athuga ástandið á púðunum að framan.\nAnnars eru einhver óhljóð í mínum bíl, En ég er nýbúinn að skipta um diska að framan og púða, tjakkaði hann upp um daginn og það var engin tregða né neitt og nennti ekkert að aðhafast meira. hef bara ekki opinn glugga nema með tónlistina það hátt að ég heyri ekki í draslinu\nhehe"
        },
        {
            "user": "IGG",
            "user_id": "32898",
            "date": "2007-11-28 00:12:44",
            "id": "5429837",
            "reply_to_id": "5429646",
            "text": "Það fór að ískra í bremsunum hjá mér\neftir\nað ég lét skipta um bremsuklossana hjá mér. Einhver hugmynd um hvað það gæti verið?"
        },
        {
            "user": "fugl",
            "user_id": "16254",
            "date": "2007-11-28 01:06:09",
            "id": "5429970",
            "reply_to_id": "5429837",
            "text": "hvernig bíll? er hann með diska að aftan líka, ef svo er þá eru klossarnir að aftan bara búnir\nBætt við 28. nóvember 2007 -  01:16\nannars, hvað er fólk að LÁTA skipta um klossa hjá sér, þetta er einfaldasta viðgerð sem þú getur gert, þarft einn lykil (get ómögulega sagt hve stóran því það er pottþétt mismunandi eftir bílum) eða topp, felgulykil og stóra trésmíðaþvingu\nef fólk vill spara sér pening í þessum málum þá er þetta gert svona:\nskref 1: bíllinn tjakkaður upp og hjólið losað af\nskref 2: núna ættir þú að sjá bremsudiskinn og bremsudæluna, bremsudælan er dæmið sem fer UTAN um diskinn, hana þarf að losa og  er það gert með því að losa bolta sem er neðarlega á henni að innanverðu, þarna gildir bara að þukla og leita, skella lyklinum/toppinum á og skrúfa laust\nskref 3: núna gæti reyndar þurft skrúfjárn til að spenna dæluna frá disknum, en hún er tekin upp að framanverðu að neðan og flettist upp í sömu stefnu og diskurinn er\nskref 4: klossarnir eru núna nokkuð lausir en möguleiki er á því að þá þurfi að spenna úr með skrúfjárni\nskref 5: nýir klossar settir í\nskref 6: dælan lögð aftur niður og skrúfuð föst\nskref 7: dekkið skrúfað aftur á\nskref 8: bíllin látinn síga niður\nsvo er þetta allt endurtekið hinumegin og það á alltaf að skipta um bremsuklossa beggja megin á ásnum á sama tíma\nþegar búið er að skipta um klossana er bíllinn örlítið furðulegur fyrst þegar bremsað er, málið er bara að slaka sem minnst á bremsunni í fyrstu fimm til sex skiptin og þá verður hann eins og hann á að sér að vera"
        },
        {
            "user": "IGG",
            "user_id": "32898",
            "date": "2007-11-28 13:12:05",
            "id": "5430590",
            "reply_to_id": "5429970",
            "text": "Ég fékk frænda minn sem er bifvélavirki til að gera þetta fyrir mig, en það er annað mál.\nÞetta er VW Golf og diskarnir að aftan eru í góðum málum."
        },
        {
            "user": "Aiwa",
            "user_id": "31281",
            "date": "2007-11-28 18:54:10",
            "id": "5431757",
            "reply_to_id": "5429646",
            "text": "Mig myndi detta í hug að eitthvað hafi verið sett vitlaust saman :/"
        },
        {
            "user": "gr33n",
            "user_id": "5289",
            "date": "2007-11-29 16:52:42",
            "id": "5434242",
            "reply_to_id": "5429646",
            "text": "málið er að sumir klossar ískra við suma diska!, þannig er það bara og það er ekkert hægt að gera í því, nema að taka klossana af og sverfa af öllum köntum í um 45°, en það er best að gera það með þjöl.\nGott er að taka bara vel af köntunum niður, því um leið og 45° eru búnar, þá fer að ískra aftur.\nen svo er möst að setja vaselín eða annað feitiefni sem eyðileggur ekki gúmmí aftaná klossana þar þeir koma við dælurnar."
        },
        {
            "user": "Blublu",
            "user_id": "12532",
            "date": "2007-11-30 00:51:05",
            "id": "5435938",
            "reply_to_id": "5434242",
            "text": "Ok, ég held að ég nenni ekki að gera neitt í þessu, þetta er ekki málmur í málm ískur heldur meira svona nudda glas með blautum fingri ískur. Það ískrar líka bara ef ég er á ákveðnum hraða (20-40 km/h) og mest þegar það er rakt úti eða blautt (eins og hefur verið síðustu 12-14 vikur). En ég þakka góð svör og kíki kannski betur á þetta seinna.\nBætt við 30. nóvember 2007 -  00:58\nþ.e.a.s. ég geri ekki neitt ef ekkert er að skemmast, þarf bara að fara að athuga það betur."
        }
    ]
}
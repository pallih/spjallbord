{
    "forum_title": "Fræga fólkið",
    "user": "whowsnite",
    "user_id": "27914",
    "date": "2003-04-20 18:06:35",
    "title": "Pamela Anderson- Sex, drugs, rock and droll",
    "text": "Pamela Denise Anderson fæddist klukkan 4:08, aðfaranótt 1. júlí árið 1967 í Ladysmith, British Columbia, Kanada. 1967 var aldarafmæli Kanada og Pamela var fyrsta barnið fætt þennan dag í Kanada sem færði henni titilinn &#8222;Aldarafmælis-barnið&#8220;. Pamela fékk í kjölfarið umfjöllun í dagblaði staðarins, &#8220;the Ladysmith-Chemainus Chronicle&#8221;.  Fjölskyldan fékk peningaverðlaun og viðurkenningar. &#8222;Þarna byrjaði þetta allt&#8220;, segir Pamela.\nStuttu eftir það fluttu foreldrar hennar, ofnasmiðurinn Barry og þjónustustúlkan Carol til Comox, British Columbia, þar sem þau fjárfestu í sex herbergja húsi við Dogulas götu.\nComox er um 200 kílómetra norður af Vancouver, British Columbia, og var það á bókasafni þar er módelferill Pamelu hófst. Hún sat þar fjögurra ára og hlustaði á sögu með hundrað öðrum börnum þegar ljósmyndari náði mynd af henni sem vakti mikla lukku. Höfundarrétturinn var áskilinn og myndin send á öll bókasöfn í British Columbia.\nUnglingsár Pamelu þóttu frekar dæmigerð, stúlkan var í tannréttingum og flatbrjósta. Hún var afreksmanneskja í íþróttum, og var uppnefnd &#8222;gúmmíbandið&#8220; fyrir liðugleika sinn.\nHaft var eftir Pat Lewis, einum af leikfimikennurum hennar úr skóla;  &#8220;She was quite cute and competitive, but there was nothing special about her&#8221; (&#8222;Hún var nokkuð myndarleg og hafði keppnisandann, en það var ekkert sérstakt við hana&#8220;). Greinarhöfundi þykir afskaplega líklegt að þar liggi hundurinn grafinn bak við Barbí-lúkk Pamelu, niðurbrotin sjálfsímynd unglingsins hefur dregið hana á villigötur síðar meir.\nUppáhalds íþrótt Pamelu var blak og ólíkt jafnöldrum sínum var hún lítið áhugasöm um bíómyndir, sjónvarp eða tónlist.  Þó spilaði hún á Saxafón við hvert tækifæri og spilaði í lúðrasveit.\nMóðir Pamelu segir svo &#8220;Is someone did better than Pamela, she'd do anything to top them. She was always very determined&#8221; (&#8222;Ef einhver gerði betur en Pamela, gerði hún hvað sem í valdi hennar stóð til að gera enn betur sjálf. Hún var alltaf mjög ákveðin&#8220;).\nÞegar hún útskrifaðist frá Highland Secondary School árið 1985 stóð í árbókinni að markmið hennar í lífinu væri &#8222;að verða strand gella í Kaliforníu&#8220;. Hve sem það kann að þykja.\nÁrið 1988 flutti Pamela til Vancouver til að kynnast borgarlífinu. Hún starfaði sem líkamsræktarþjálfari þegar líf hennar tók umbreytingum.\nÞað var sumarið 1989 og vinir hennar buðu henni með sér á leik í Canadian Football League (CFL). Einn viðstaddra vina hennar starfaði sem kynningaraðili hjá Labatt&#8217;s bjórverksmiðjunni. Leikurinn var milli British Columbia Lions og Toronto Argonauts í B.C. Place, og í leikhléinu skannaði myndatökumaðurinn yfir mannfjöldann leitandi að einhverju áhugaverðu til að sýna á stóra skjánum.\nHann rakst á Pamelu, og þegar hún brosti frá skjánum yfir allan völlinn, trylltust viðstaddir af aðdáun.\nLabatt&#8217;s tóku eftir viðbrögðunum sem þessi kona fékk og sú staðreynd að hún klæddist Labatt&#8217;s bol sem vinur hennar hafði gefið henni, rotaði málið endanlega. Hún hóf störf sem módel fyrir auglýsingar fyrirtækisins, og tók þátt í &#8220;Blue Zone&#8221; auglýsingaherferð þeirra sem &#8220;Blue Girl&#8221; (&#8222;Bláa Tjéddlingin&#8220;).\nVeggspjöld með Pamelu héngu nú á veggjum ölstofa og veitingastaða yfir allt Canada.\nKen Honey, frílansa ljósmyndari frá Vancouver tók nokkrar myndir af Pamelu og eftir að hafa sannfært hana sendi hann þær til Playboy tímaritsins. Þeir tóku henni opnum örmum og í Október 1989 flutti Pamela til Los Angeles, California, til að pósa fyrir forsíðu Októbereintaks tímaritsins.\nPlayboy varð hennar stóra stökk. Hún fékk í framhaldinu lítil hlutverk í þáttum sem &#8220;Married with Children&#8221; á Fox sjónvarpsstöðinni árið 1991 og fékk hlutverk Lísu &#8220;Tool Time Girl&#8221; í þáttunum &#8220;Home Improvement&#8221; á ABC.\nHún fékk sér sílikon í brjóstin og fyllti varirnar einnig og blómstraði ferill hennar í samræmi við það.\nDavid Hasselhoff var aðdáandi þáttanna og þegar hann sá Pamelu í hlutverki &#8220;Lísu&#8221; vissi hann að hann hafði fundið nýjan strandvörð í þættina sína Baywatch, (sem sýndir voru í Ríkissjónvarpinu árið fyrir lurk). Strandvörðurinn C.J. Parker var fædd.\nPamela gerðist svo sniðug að grípa hlutverkið, og að eigin sögn áttu hún og karakterinn hennar ótrúlega margt sameiginlegt, og fannst henni oft á tíðum sem hún væri að leika sjálfa sig.\nÍ kjölfarið fylgdi misheppnaður kvikmyndaferill, sem verður ekki ítarlega rakinn hér, innihaldandi myndir eins og &#8220;Barb Wire&#8221;, &#8220;Snapdragon&#8221; og &#8220;Raw Justice&#8221;.\nÁ gamlárskvöldi 1994 var Pamela stödd í partýi í New York þar sem hún hitti ofbeldisglaða trommarann Tommy Lee úr Montley Crue. Þeirra fyrstu kynni voru á þá leið að hann gekk beint að henni og sleikti á henni andlitið. Hann hékk utan í henni og eftir langt suð eftir símanúmerinu hennar, gaf hún eftir. Hann ofsótti hana símleiðis í nokkrar vikur og fór að lokum eina fýluferð þar sem hún hafði lofað að koma á stefnumót, en hætti við á síðustu stundu. Hún þurfti að fara í myndatöku til Cancun, Mexíkó til að auglýsa sólarvörn, og hann brá á það ráð að elta hana þangað.\nEftir fjögurra daga partý, voru þau gefin saman á strönd. Pamela klæddist hvítu bikíní og Tommy var á stuttbuxum. Þau létu tattúvera giftingahringi á fingurna á sér.\nÞau giftu síðan sig aftur, upp á grínið, í silfurlituðum geimgöllum með vini sína viðstadda, &#8222;bara til gamans&#8220;, var haft eftir þeim.\nTommy lamdi Pamelu sundur og saman í hjónabandinu sem var röð endalausra rifrilda, skilnaða og sátta. 6. júní 1995 eignaðist hún sitt fyrsta barn, soninn Brandon, og eignaðist hún soninn Dylan Jagger 29. desember, tveimur árum seinna. Tommy fór í fangelsi í nokkra mánuði fyrir barsmíðarnar, og fékk sektir og kærur hvað eftir annað. Pamela og Tommy tóku upp myndband þar sem mátti sjá þau saman á brúðkaupsnóttinni, og komst það í umferð. Þau fóru með málið fyrir rétt og sögðu það vera stolið. Þau unnu málið og fengu einhverjar skaðabætur, en þó var versti skaðinn skeður og höfðu milljónir manns séð brúðkaupsnóttina frá grófustu sjónarhornum.\nHún skildi endanlega við hann árið 2000.\nPamela Anderson fékk lifrabólgu C eftir að hafa deilt tattoo nál með Tommy Lee, en hann neitar þó öllu. Hún er í dag gift white-trash rokkaranum Kid Rock og bíður örlaga sinna. Lifrabólga C er banvæn.",
    "url": "https://www.hugi.is/fraegafolkid/greinar/137061/pamela-anderson-sex-drugs-rock-and-droll/",
    "url_id": "137061",
    "id": "1032553",
    "replies": [
        {
            "user": "Ulti",
            "user_id": "25905",
            "date": "2003-04-20 20:02:06",
            "id": "1032554",
            "reply_to_id": "1032553",
            "text": "Góð grein og skrítið hvernig Pamela var sem unglingur og hvernig hún er í dag! Íþróttir, saxófón og lúðrasveit??? Ekki eins og maður hélt hehe!"
        },
        {
            "user": "Ulti",
            "user_id": "25905",
            "date": "2003-04-20 20:52:38",
            "id": "1032555",
            "reply_to_id": "1032554",
            "text": "Hvað hélstu að hún hefði fæðst með risajullur og fyrsta orðið hennar hafi verið ,,kókaín mamma, kókaín\" ?"
        },
        {
            "user": "Ulti",
            "user_id": "25905",
            "date": "2003-04-20 21:47:12",
            "id": "1032556",
            "reply_to_id": "1032555",
            "text": "Hehe góð grein :)"
        },
        {
            "user": "sjoefn7",
            "user_id": "5661",
            "date": "2003-04-20 22:21:56",
            "id": "1032557",
            "reply_to_id": "1032553",
            "text": "Fín grein þó ég fyrirlíti manneskjuna.\nSá reyndar um daginn þátt um hana í MTV:Cribs (þar sem farið er að skoða hús frægs fólks) og hún hafði bara flottasta húsið af öllum þar, mjög stílhreint og ekkert allt of stórt. Virtist líka vera frekar raunsæ og “down-to-earth” manneskja þegar hún talaði."
        },
        {
            "user": "asley",
            "user_id": "6473",
            "date": "2003-04-21 19:17:26",
            "id": "1032558",
            "reply_to_id": "1032557",
            "text": "hún les líka fyrir börn í sunnudagaskóla í hverfinu í hverri viku…búið að tala mikið um það í Jay Leno og svo staðfesti hún það þegar hún kom til hans fyrir nokkru ;) Ég held að þetta sé fínasta kona sem hafi bara lent í veseni í tímabili…annars veit maður ekkert ;)"
        },
        {
            "user": "jersey",
            "user_id": "41179",
            "date": "2003-04-20 22:46:26",
            "id": "1032559",
            "reply_to_id": "1032553",
            "text": "Fín, flott og mjög svo fræðandi grein! ;þ"
        },
        {
            "user": "kisi",
            "user_id": "6862",
            "date": "2003-04-21 02:11:22",
            "id": "1032560",
            "reply_to_id": "1032553",
            "text": "Flott grein …svo vil ég bæta við að Tommy Lee er náttúrulega ekkert nema hálfviti sem má rotna í hverka skít fyrir að berja Pamelu til óbóta og líka fyrir að smita hana með lifrabólgu C.\nÚt af hverju hætti hún ekki strax með honum?"
        },
        {
            "user": "Jojohot",
            "user_id": "20883",
            "date": "2003-04-21 02:28:19",
            "id": "1032561",
            "reply_to_id": "1032553",
            "text": "Allir hata Tommy Lee. Gaurinn er fábjáni!"
        },
        {
            "user": "idf",
            "user_id": "20187",
            "date": "2003-04-21 02:32:06",
            "id": "1032562",
            "reply_to_id": "1032553",
            "text": "Já, maður bara vorkennir þessari föllnu stjörnu eftir að hafa fokkað upp lífi sínu með fífli."
        },
        {
            "user": "gislis",
            "user_id": "25830",
            "date": "2003-04-21 11:55:26",
            "id": "1032563",
            "reply_to_id": "1032553",
            "text": "„gúmmíbandið“\nEitthvað að klikka þýðingin þarna ;)\n(rubbber band = teygja)"
        },
        {
            "user": "whowsnite",
            "user_id": "27914",
            "date": "2003-04-21 15:37:51",
            "id": "1032564",
            "reply_to_id": "1032563",
            "text": "Það eru heldur ekki margir sem myndu þýða “Blue girl” sem &#8222;bláa tjéddlingin&#8220;, en svona er ég:)"
        },
        {
            "user": "gislis",
            "user_id": "25830",
            "date": "2003-04-22 12:52:16",
            "id": "1032565",
            "reply_to_id": "1032564",
            "text": "alltílagiþá"
        },
        {
            "user": "Hekna",
            "user_id": "34419",
            "date": "2003-04-22 15:14:17",
            "id": "1032566",
            "reply_to_id": "1032565",
            "text": "Er Pamela Anderson dauðvona?\nEf svo er þá vorkenni ég aumingja konunni:(\nHeld að hún hafi lent í einhverju veseni þarna en eigi samt ekki skilið að deyja, hún er bara 36 ára og á 7 ára son;("
        },
        {
            "user": "solasvava",
            "user_id": "31908",
            "date": "2003-04-24 11:56:11",
            "id": "1032567",
            "reply_to_id": "1032566",
            "text": "mér fannst þetta bara fín grein gaman að lesa hana og betri en margar greinar sem eru á þessari síðu. BRAVÓ"
        },
        {
            "user": "snudda",
            "user_id": "35489",
            "date": "2003-04-21 16:08:15",
            "id": "1032568",
            "reply_to_id": "1032553",
            "text": "Pamela fer að drepast bráðum úr lifrabólgu c og ég held að hún hafi verið að sprauta sig en ekki að tattooera sig hún seigir bara að hún hafði verið að tattooera sig með sömu nál."
        },
        {
            "user": "Titta",
            "user_id": "12672",
            "date": "2003-04-21 19:05:57",
            "id": "1032569",
            "reply_to_id": "1032553",
            "text": "Merkilegt hvernig stjörnurnar geta afrekað stóra hluti!\nHún hitti Tommy s.s. á gamlárskvöld 1994, elti hana í einhverjar vikur án árangurs …\nog volla … þau eignast eldri son sinn í júní 1995!!!\nÞokkalega stutt meðganga ef þessar upplýsingar þínar eru sannar! Þó þau hefðu riðið á þessu blessaða gamlárskvöldi þá hefði hún ekki verið komin nema í kringum fimm mánuði á leið þann 6. júní þegar barnið fæddist!\nEn, Pamela er jú ekki mannleg! :)"
        },
        {
            "user": "whowsnite",
            "user_id": "27914",
            "date": "2003-04-21 21:28:37",
            "id": "1032570",
            "reply_to_id": "1032569",
            "text": "Eldri sonurinn fæddist 1996, þarna smá villa. Vona að þú getir fundið það í hjarta þér að fyrirgefa mér :) Annars er ég enginn Pamelusérfræðingur, langaði bara að fjalla um hana frá öðru sjónarhorni."
        },
        {
            "user": "Rassalfurinn",
            "user_id": "35471",
            "date": "2003-04-22 11:47:01",
            "id": "1032571",
            "reply_to_id": "1032553",
            "text": "flott grein:)"
        },
        {
            "user": "mysan",
            "user_id": "34319",
            "date": "2003-04-29 14:10:49",
            "id": "1032572",
            "reply_to_id": "1032553",
            "text": "“Á gamlárskvöldi 1994 var Pamela stödd í partýi í New York þar sem hún hitti ofbeldisglaða trommarann Tommy Lee úr Montley Crue.”\nHljómsveitin heitir Motley Crue, ekki Montley crue."
        }
    ]
}
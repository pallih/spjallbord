{
    "forum_title": "Tolkien",
    "user": "2469",
    "user_id": "57683",
    "date": "2005-06-15 23:07:15",
    "title": "Mín reynsla af Hringadróttinssögu.",
    "text": "Þetta byrjaði þannig að pabbi þekkti mannin sem þýddi ljóðin í LOTR (Geir Kristjánsson) yfir á íslensku. Síðan var það að ekkjan hans gaf okkur allar þrjár bækurnar. Þegar ég var lítill þótti mér þetta alltaf vera flottustu bækurnar í bókaskápnum, og ég var oft að skoða kápumyndina. Svo liðu árin og fyrsta kvikmyndin kom. Þegar ég sá hana var ég að lesa Harry Potter, en þótt mér þætti myndin góð, hélt ég bara áfram að lesa Harry Potter útaf því að ég nennti ekki að lesa Hringadróttinssögu. Svo kom önnur myndin. Ég sá hana ekki í bíói, því að ég var byrjaður að lesa Föruneyti Hringsins um það leyti sem önnur myndin kom og vildi lesa bók nr.2 áður en ég sæi myndina.\nÞegar ég byrjaði að lesa komst ég að því að þetta var miklu stærra og meira og skemmtilegra heldur en Harrry Potter. Ég las því allar bækurnar árið 2003 og síðan þá hef ég varla hætt að lesa þær. En það er sama hversu oft ég les þær, þær hafa alltaf sömu áhrif á mig. Maður hugsar ekki LOKSINS, þegar maður er búinn að lesa þriðju bókina, manni finnst frekar eins og maður hafi misst góðan vin.\nEn þegar ég sá mynd nr.2 varð ég heillaður, fram í október 2003 las ég Hringadróttinssögu 3svar sinnum. Þá keypti ég mér Silmerilinn, það eru örugglega bestu kaup mín fyrr og síðar, ÞVÍLÍK BÓK! Ég sé sko ekki eftir peningnum sem fór í hana. Og þá þriðja myndin. Ég fæ enn hroll þegar riddarar Róhans koma og Þjóðan heldur ræðu og svo bálsa þeir í hornin sín og fara af stað, og þegar Gandalfur lýsir dauðanum fyrir Pípin o.s.frv.\nSíðan leið eitt ár, þá fékk ég mér Hobbitann, ágætis bók. Hún er griðarstaður minn, og ég les hana alltaf á milli þess sem ég les Hringadróttinssögu, Silmerilinn og\nUnfinished tales, já Unfinished tales, það er góð bók, (eins og allar bækur eftir J.R.R Tolkien) en hún fer allveg gífurlega vel útí efnið. T.d. kafli sem er 25 bls. í Silmerilnum er u.þ.b. 100 bls. í Unfinished tales, þannig að hún getur verið svolítið þung fyrst.\nNúna er ég svo byrjaður að læra Sindarin á\nhttp://www.councilofelrond.com/\nog ég mæli hiklaust með þeirri síðu ef þú vilt læra Sindarin eða Quenya.\nReyndar á ég líka bækurnar Vol.1 The Book of Lost Tales P.1 og Vol.2 The Book of Lost Tales P.2, en ég hef ekki lesið þær.",
    "url": "https://www.hugi.is/tolkien/greinar/305084/min-reynsla-af-hringadrottinssogu/",
    "url_id": "305084",
    "id": "2242319",
    "replies": [
        {
            "user": "2469",
            "user_id": "57683",
            "date": "2005-06-15 23:15:47",
            "id": "2244862",
            "reply_to_id": "2242319",
            "text": "þetta eru\nBESTU\nmyndir í heimi"
        },
        {
            "user": "2469",
            "user_id": "57683",
            "date": "2005-06-15 23:17:38",
            "id": "2244870",
            "reply_to_id": "2244862",
            "text": "Nei þær eru\nLANG BESTU!\nmyndir í heimi."
        },
        {
            "user": "Karat",
            "user_id": "35059",
            "date": "2005-06-15 23:19:46",
            "id": "2244875",
            "reply_to_id": "2244870",
            "text": "Svo sammála þér. :D\nÞað verður aldrei betra…"
        },
        {
            "user": "Kreoli",
            "user_id": "22696",
            "date": "2005-06-16 01:30:03",
            "id": "2245278",
            "reply_to_id": "2244875",
            "text": "víst\neftir 25 ár kemur þetta allt aftur út með orðunum “better visual effects” and better sound\"\nþó að ég gæti ekki hugsað mér betri tæknibrellur :S\nalveg eins og með starwars á sínum tíma :P"
        },
        {
            "user": "Kreoli",
            "user_id": "22696",
            "date": "2005-06-16 13:26:38",
            "id": "2245785",
            "reply_to_id": "2245278",
            "text": "Já, þegar legolas stekkur af ollifantinum og tröllinu er mjög gervilegt. Væri hægt að gera það betur. Reyndar fannst mér bardaginn við Minas-Tirith vera svo ömurlegur og illa útfærður að hann hálfeyðileggur fyrir öllum myndunum. Ræða Þjóðans og innreið jóherrana er það eina flotta við allan bardagan, og það er alveg fáránlega flott.\nBardaginn endaði vægast sagt ömurlega. Það vantaði alla tilfinningu í bardagann, það vantaði tilfinningu fyrir að þetta væri eitthvað mikilvægt, þetta var eiginlega bara eins og Helm's Deep sinnum þrettán.\nÍ bókinni gefur Tolkien manni þá tilfinningu að þetta sé einn mikilvægasti bardagi Middle-Earth sögunnar, það er frábærlega vel gert hjá honum en því miður sáu kvikmyndagerðarmennirnir ekki hvað var mikilvægt og hvað ekki. Það er augljóst að þeir héldu að það væri nóg að reikna út 100.000 orka og setja þá fyrir framan himinháan hvítan kastala (orkarnir virtust reyndar ótrúlega fámennir þegar víðáttur sléttunnar sem er þarna fyrir framan virkið sjást í bakgrunni) og láta svo risastórar valslöngvur brytja kastalann niður eins og hann væri gerður úr tannstönglum. Í bókinni dundu steinarnir á virkinu í meira en viku áður en veggirnir brotnuðu.\nKvikmyndagerðarmennirnir gleymdu að huga að atburðunum fyrir bardagann í Minas Tirith sem eru mikilvægir til að skapa þessa tilfinningu að þessi bardagi skipti máli um framtíð Middle Earth. Bandamennirnir og hertalninginn voru alltof stór partur af þessu til að sleppa því, þar fann maður að allt Middle Earth var skelfandi af hræðslu og hafði sent lið til varnar.\nSvo var þarna prinsinn með riddaraliðið ómissandi persóna, hann færði mann nær bardaganum og gaf honum heilmikinn karakter."
        },
        {
            "user": "Noproblem",
            "user_id": "23636",
            "date": "2005-06-16 16:42:03",
            "id": "2246215",
            "reply_to_id": "2245785",
            "text": "Já ég fór nú bara að hlæja þegar ég sá catapultin þarna rústa kastalanum.\nEf ég man rétt það sem stendur í bókinni þá var hann úr einhverju über sterku grjóti sem var byggt með einhverri ennþá-meira-über góðri aðferð."
        },
        {
            "user": "Kreoli",
            "user_id": "22696",
            "date": "2005-06-16 17:42:19",
            "id": "2246450",
            "reply_to_id": "2246215",
            "text": "Já, og tröllin voru svo fljót að brjóta niður hurðirnar að það hefði tafið þau meira ef hún hefði verið opnuð fyrir þeim."
        },
        {
            "user": "Hv1tT",
            "user_id": "51676",
            "date": "2005-06-16 22:29:33",
            "id": "2247250",
            "reply_to_id": "2246215",
            "text": "sagt var að hann væri höggvinn í fjallið sm gnæfir yfir honum"
        },
        {
            "user": "Noproblem",
            "user_id": "23636",
            "date": "2005-06-17 11:12:39",
            "id": "2248138",
            "reply_to_id": "2247250",
            "text": "Var það ekki Helm's Deep?\nVið erum að tala um Minas Tirith :P"
        },
        {
            "user": "2469",
            "user_id": "57683",
            "date": "2005-06-17 12:46:43",
            "id": "2248306",
            "reply_to_id": "2248138",
            "text": "Minas Tirith var höggvin í fjallið sem stendur yfir borginni(Bláhnjúk)."
        },
        {
            "user": "Noproblem",
            "user_id": "23636",
            "date": "2005-06-17 14:05:21",
            "id": "2248456",
            "reply_to_id": "2248306",
            "text": "Ah, k.\nÞarf að fara að rifja þetta upp."
        },
        {
            "user": "2469",
            "user_id": "57683",
            "date": "2005-06-16 17:44:29",
            "id": "2246461",
            "reply_to_id": "2245785",
            "text": "Og að hermennirnir í myndunum geta ekki neitt."
        },
        {
            "user": "Kreoli",
            "user_id": "22696",
            "date": "2005-06-16 20:11:49",
            "id": "2246903",
            "reply_to_id": "2246461",
            "text": "Já, gondorguttarnir maður! Þetta voru einhverjir silfraðir lúðar með dropahjálma sem gerðu ekkert nema að deyja! OK, þeir voru kannski með lélegan móral og hræddir en fyrr má nú vera."
        },
        {
            "user": "Baggio",
            "user_id": "52796",
            "date": "2005-06-16 00:07:46",
            "id": "2245042",
            "reply_to_id": "2244862",
            "text": "Sammála því."
        },
        {
            "user": "Kreoli",
            "user_id": "22696",
            "date": "2005-06-16 12:27:32",
            "id": "2245666",
            "reply_to_id": "2244862",
            "text": "Ósammála því. Hins vegar eru þetta bestu fantasy-riddara myndir í heimi, ef við tökum Seven Samurai og Yojimbo ekki sem fantasy-riddara myndir."
        },
        {
            "user": "Karat",
            "user_id": "35059",
            "date": "2005-06-15 23:19:04",
            "id": "2244872",
            "reply_to_id": "2242319",
            "text": "Frábær grein. Virkilega skemmtileg. Gaman að heyra svona reynslusögu og hvernig tengsl þú hefur myndað við bækurnar og verk Tolkiens yfirleitt.\nMér fannst reyndar svolítið leiðinlegt að heyra hvað Unfinished Tales væri erfið. Ég er búin að fá mér hana og er að fara að lesa hana núna í sumar. Ég vona bara að ég ráði við enskuna, en hún er ekki mitt uppáhald. Það er kannski viturlegt að hafa Silmerillann við hliðina á sér og fletta upp á ýmsu svona meðfram lestrinum.\nEn allavega, stór fín grein.\nKarat."
        },
        {
            "user": "2469",
            "user_id": "57683",
            "date": "2005-06-15 23:22:47",
            "id": "2244886",
            "reply_to_id": "2244872",
            "text": "Þú verður að hafa Silmerilinn við höndina. Það gagnaðist mér lika að savea þetta kort í tölvuna,\nhttp://endor.dk/Maps/Beleriand%20color%20with%20Dolin.jpg\nVegna þess að sum staðarnöfn eru ólík."
        },
        {
            "user": "Karat",
            "user_id": "35059",
            "date": "2005-06-15 23:24:05",
            "id": "2244890",
            "reply_to_id": "2244886",
            "text": "Ókei, takk fyrir það."
        },
        {
            "user": "Deathrock",
            "user_id": "30603",
            "date": "2005-06-15 23:41:52",
            "id": "2244948",
            "reply_to_id": "2242319",
            "text": "Ég las fyrstu bókina 13 ára eða í kringum árið 1999.   En ég man hvað ég var þá lengi að lesa eina blaðsíðu, fannst bókin vera frekar stór en mjög spennandi. Síðan fékk ég bók nr 2 gefins í afmælisgjöf stuttu eftir að fyrsta myndin kom á tjaldið og las hana á 2 vikum eða minna. Svo minnir mig að ég hafi fengið 3 í jólagjöf og bara hætti ekki að lesa hana fyrr en bara, allt búið. Svo las ég hobbitann fyrir ensku á síðustu önn, mjög skemmtileg lesning."
        },
        {
            "user": null,
            "user_id": null,
            "date": "2005-06-16 00:31:51",
            "id": "2245138",
            "reply_to_id": "2242319",
            "text": "ég hef reyndar ekki gaman af myndunum.. kannski er ég skrítinn bara veit það ekki þær heilluðu mig ekkert.. ég hef gaman af bókunum þó bara alls ekki myndunum. hef ekki einu sinni sé' mynd 3 og langar bara ekkert til þess.. >_<\nen bækurnar eru æðislega skemmtilega"
        },
        {
            "user": "skite",
            "user_id": "25467",
            "date": "2005-06-16 01:16:51",
            "id": "2245253",
            "reply_to_id": "2242319",
            "text": "djöfull væri netta að læra Sindarin eða Quenya… ég bara held að ég myndi ekki nenna því…"
        },
        {
            "user": "2469",
            "user_id": "57683",
            "date": "2005-06-16 11:04:28",
            "id": "2245485",
            "reply_to_id": "2242319",
            "text": "sweeeet… Geturðu sagt mér að ég sé hálfviti á Sindarin?"
        },
        {
            "user": "2469",
            "user_id": "57683",
            "date": "2005-06-16 13:13:49",
            "id": "2245768",
            "reply_to_id": "2245485",
            "text": "Nei, en ég get sagt að þú sért góður.\nLe sad maer. Borið fram, le sad mær."
        },
        {
            "user": "2469",
            "user_id": "57683",
            "date": "2005-06-16 14:21:57",
            "id": "2245873",
            "reply_to_id": "2245768",
            "text": "cool! Hvað hefurðu verið lengi að æfa þig?"
        },
        {
            "user": "2469",
            "user_id": "57683",
            "date": "2005-06-16 14:24:46",
            "id": "2245881",
            "reply_to_id": "2245873",
            "text": "2. mánuði sirka."
        },
        {
            "user": "siggibet",
            "user_id": "8305",
            "date": "2005-06-16 15:39:35",
            "id": "2246024",
            "reply_to_id": "2242319",
            "text": "Dásamlegar bækur.\nHef nú lesið Hringadróttinssögu fjórum sinnum en einhverra hluta vegna líður mér alltaf eins og alltaf sama tilfinningin þegar ég loka bókinni…\nÞessi þrá í meira.\nÞó svo að Silmerillin og fleirri bækur séu vissulega góðar að þá ná þær aldrei sama… hvað get ég sagt, sama tilfinningalega flugi og Hringadróttinssaga gerir.\nHobbitinn er ágætur en maður sér bersýnilega beri maður þá sögu saman við Hringadróttinnssögu að heimsmyndin var ekki alveg fullgerð. Eða að Tolkien vissi ekki til fullst hvert hann væri að fara með þetta allt saman.\nHeld að karlinn hafi verið hálf áttavilltur og látið pennan leiða sig áfram.\nEða svona…. næstum því.\nTakk fyrir greinina."
        },
        {
            "user": "2469",
            "user_id": "57683",
            "date": "2005-06-16 15:52:56",
            "id": "2246056",
            "reply_to_id": "2242319",
            "text": "Hmm mjög góð grein og bara vel sagt frá en afsakið ef ég er eithvað móðgandi eða eithvað þá finnst mér ekkert voða svalt og frekar langt gengið að vera að læra eithvað álfamál."
        },
        {
            "user": "2469",
            "user_id": "57683",
            "date": "2005-06-16 17:15:15",
            "id": "2246338",
            "reply_to_id": "2246056",
            "text": "Sumir læra álfamál aðrir læra Latínu, það er ekkert að því. Mér finnst nú bara gamann að geta talað álfamál. Sérstaklega þegar vinir mínir halda að ég sé orðinn geðveikur."
        },
        {
            "user": null,
            "user_id": null,
            "date": "2005-06-16 18:03:22",
            "id": "2246533",
            "reply_to_id": "2246338",
            "text": "Hahhahahahahhaahahaaha ;D"
        },
        {
            "user": "Catium",
            "user_id": "56286",
            "date": "2005-06-18 15:59:10",
            "id": "2250348",
            "reply_to_id": "2242319",
            "text": "Ég er alveg innilega sammála þér 2469.\nKveðja Catium."
        }
    ]
}
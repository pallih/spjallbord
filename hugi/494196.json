{
    "forum_title": "Heilsa",
    "user": null,
    "user_id": null,
    "date": "2007-02-12 11:02:25",
    "title": "Hræðilegir verkir",
    "text": "Hér er ‘smá’ vandamál..\nÉg byrjaði að fá verki í bakið í nóvember 2005, ég hélt að þetta væri þá bara eitthvað tímabundið svo ég ákvað að bíða, en svo eftir áramót þá fór ég til læknis og hann sagði að þetta gæti verið eitthvers konar tognun eða bólga og gaf mér lyf til að mýkja vöðvann.\nÞetta var ekkert að lagast, nema bara beint við lyfjatöku í svona 2-3 klst eftirá en það kom bara aftur. Ég fór í röntgenmyndatöku líka, en það var ekkert sjáanlegt og allt í góðu standi.\nSíðan fór ég til hnykkjara í maí (2006), og hann lét braka í mér út um allt og teygði mig og nuddaði fast! Ótrúlega vont, en ég hugsaði bara um hvað það væri miklu betra eftir á svo ég beit í jaxlinn.\nMér leið mun betur eftir á, en eftir svona 2-3 daga var þetta komið aftur svo ég pantaði aftur tíma hjá honum og endurtókum þessi leiðindi:P og hann sagði mér að koma aftur eftir um viku og ég gerði það. Hann sagði að hann yrði rosalega hissa ef að þetta mundi ekki virka eftir 3. skiptið og hann þyrfti að senda mig til samstarfsmanns hans, sem gerir allt með meira svona nákvæmni og þess háttar.\nEn batnaði eins og vanalega í kannski 2 daga en kom aftur.. eftir samt tímann hjá honum þá finn ég ekki eins mikið fyrir þessu en ég finn núna svona verki, ekki í bakinu, heldur í mjaðmaliðnum (ofarlega á rassinum), en bara hægra meginn.\nÁður en ég fór til hans þá gat ég ekki greint  hvorum meginn þetta var, ég fann bara hræðilega verki.\nJæja, svo fór ég að pæla hvert ég gæti leitað og ákvað að leita til sjúkraþjálfara um sumarið, hann kenndi mér eitthverjar æfingar sem ég gæti gert.\nOg ég hef verið að gera þessar æfingar í ræktinni, fer að skokka smá(fæ ekki verkina á meðan í skokka) og svo geri ég æfingarnar. Ég gerði þær síðasta haust er búin að vera að halda áfram. Ég er samt ennþá svona, en líður samt vel í smátíma eftir á (þá finn ég engan verk)\nÞetta er virkilega mikið að hafa áhrif á daglegt líf, ég verð bæði þreytt á öllum þessum verkum eftir daginn og lagast bara þegar ég leggst niður en finn það bæði þegar ég stend og þegar ég sit.\nÉg finn verki nánast allan daginn í skólanum, allt sem ég geri þá hugsa ég alltaf fyrir að ég eigi eftir að finna svo mikla verki. Eins og að fara út að borða með vinum mínum eða eitthvað sem dæmi, þá hugsa ég alltaf.. úff þetta verður erfitt.\nÉg get ekki unnið þótt mig langi mjög mikið til þess, út af þessum verkjum.\nÉg hef líka farið til svona manns sem mælir út hvort maður þurfi innlegg og ég fékk innlegg í annan fótinn, (en bara hæl). Veit ekki hvort það sé að hjálpa eitthvað.\nSvo núna spyr ég ykkur.. hafiði eitthverja hugmynd?\nTakk fyrir að lesa=)\nBætt við 12. febrúar 2007 -  11:40\nÖll ráð eru rosalega vel þegin. Mér hefur verið sagt að hreyfa mig meira og ég hef verið að fara nokkuð oft að hlaupa og teygja vel, þetta á víst að vera eitthvers konar vöðvafesting og þegar ég teygji á hægri rassinum (set fótinn yfir hinn og höndina bakvið mig) þá finn ég ekki voðalega litla teygju. Eg finn þá bara vont í nárann.\nSvo að öll ráð til að hjálpa mér með þetta eru velkomin!!\nHjálpar að fara í sauna? hjálpar heitt bað? eða er hreyfing nóg?",
    "url": "https://www.hugi.is/heilsa/korkar/494196/hraedilegir-verkir/",
    "url_id": "494196",
    "id": "4582589",
    "replies": [
        {
            "user": "Greymantle",
            "user_id": "18648",
            "date": "2007-02-12 13:11:33",
            "id": "4582792",
            "reply_to_id": "4582589",
            "text": "Leitt að heyra að þetta séu það þrálátir verkir að þeir séu farnir að skerða lífsgæði þín töluvert.\nTil að byrja með myndi ég fara aftur til læknis. Helst heimilislæknis og fá hann til að fylgjast með þeim úrræðum sem þú ert að beita. Þegar búið er að fá betri greiningu á vandamálinu, hugsanlega frá sérfræðingi, væri örugglega ekki vitlaust að fá uppáskrift í sjúkraþjálfun, til að styrkja vöðvana á svæðinu, gefið að gengið hafi verið úr skugga um að þetta tengdist stoðkerfinu.\nVerkir geta haft vítahringsáhrif, þú ert með verki, þú stífnar upp við verkina, og verkirnir viðhaldast og aukast; Sum meðferðarúrræði, t.a.m. atferlismeðferðir hafa náð umtalsverðum árángri í að draga úr langvarandi verkjum með því að minnka þesskonar viðbrögð og áhyggjur tengdar verkjunum. Ég myndi líklega einnig spyrja heimilslækni hvort að þesskonar meðferð gæti gagnast.\nÉg myndi ennfremur athuga betur með þetta innlegg, það er auðvitað mikilvægt að nota inleggið alltaf, bæði í hlaupum, ræktinni og almennt, og árángurinn lætur gjarnan bíða eftir sér (það er amk. mín reynsla).\nHeit böð og sánur eru ágæt til síns brúks, en ég efast um að þau komi að miklu gagni sem meðferð."
        },
        {
            "user": null,
            "user_id": null,
            "date": "2007-02-12 13:50:11",
            "id": "4582892",
            "reply_to_id": "4582792",
            "text": "Takk fyrir svarið.\nÉg fór fyrst reyndar til heimilislæknis en hann sagði að best væri að leita til sérhæfðs læknis, svo ég fór til bæklunarlæknis og það var sá læknir sem hélt að ég væri bara tognuð, en eftir að þetta hélt áfram eftir lyfin þá vísaði hann mér til sjúkraþjálfara í sömu byggingu.\nÉg hef líka prófað að fara í jógatíma til að losa um streitu og þess háttar.\nEn jú þetta með innleggið, það nota ég alltaf=) og hef gert það síðan haustið í fyrra."
        },
        {
            "user": "girlygirl",
            "user_id": "9160",
            "date": "2007-02-12 13:13:50",
            "id": "4582797",
            "reply_to_id": "4582589",
            "text": "gæti verið brjósklos, mjög líklega brjósklos, myndi fara aftur til læknis. Held að brjósklos sjáist ekki á röntgen…"
        },
        {
            "user": "Ebeneser",
            "user_id": "22074",
            "date": "2007-02-15 18:31:59",
            "id": "4593208",
            "reply_to_id": "4582797",
            "text": "sást hjá mér þegar verið var að leita að brotnum rifbeinum, nema þeir hafi fundið það út öðruvísi"
        },
        {
            "user": "Greymantle",
            "user_id": "18648",
            "date": "2007-02-12 13:40:50",
            "id": "4582871",
            "reply_to_id": "4582589",
            "text": "Leiða þessir verkir niður í fætur?\nEf þetta er brjósklos, þá leiðir það yfirleitt niður í fætur.\nÉg myndi panta tíma í aðra myndatöku, ekki röntgen, það er til önnur tegund af myndatöku, held það sé einhverskonar sonar og í slíkri myndatöku kemur brjósklos fram.\nÞú pantar slýka myndatöku í gegnum heimilislæknirinn þinn.\nVona að þetta lagist sem fyrst :)"
        },
        {
            "user": "Greymantle",
            "user_id": "18648",
            "date": "2007-02-12 13:52:46",
            "id": "4582897",
            "reply_to_id": "4582871",
            "text": "Þessir verkir leiða ekki niður í fætur, þeir eru bara á þessu afmörkuðu svæði. Gæti það samt sem áður verið brjósklos?\nBætt við 12. febrúar 2007 -  13:58\nÉg held samt að fólk með brjósklos sé í aðeins meiri kvala en ég=)"
        },
        {
            "user": "Greymantle",
            "user_id": "18648",
            "date": "2007-02-12 14:09:09",
            "id": "4582937",
            "reply_to_id": "4582897",
            "text": "Brjósklos þarf ekkert endilega að leiða niður í fætur, það fer eftir því hvar í hryggnum það verður, en það er ósennilegt að það myndi koma fram á þennan hátt, þ.e. að verkirnir hverfi þegar þú skokkar.\nÉg myndi fara aftur til læknisins/til annars sérfræðings og reyna að fá botn í hvað er að, ítreka að meðferðin hafi ekki skilað árángri og ganga úr skugga um að hann fái heildarmyndina, -hvernig þetta byrjaði, hvaða áhrif þetta sé að hafa félagslega osfrv. Þegar verkir eru þetta langvarandi ætti að vera ástæða til að rannsaka þá betur en bara með röntgenmyndatöku."
        },
        {
            "user": null,
            "user_id": null,
            "date": "2007-02-12 14:20:26",
            "id": "4582966",
            "reply_to_id": "4582937",
            "text": "Já okei, takk kærlega fyrir svarið enn og aftur:)\nÉg læt athuga þetta."
        },
        {
            "user": "Ebeneser",
            "user_id": "22074",
            "date": "2007-02-15 18:35:18",
            "id": "4593225",
            "reply_to_id": "4582897",
            "text": "ég er með brjósklos en það er samt ekki búist við því að ég kveljist neitt sérstaklega fyrr en um miðjan aldur eða svo"
        },
        {
            "user": "Ebeneser",
            "user_id": "22074",
            "date": "2007-02-15 18:37:25",
            "id": "4593230",
            "reply_to_id": "4593225",
            "text": "núnú, en ertu þá samt ekki með eitthverja verki þá núna?"
        },
        {
            "user": "Ebeneser",
            "user_id": "22074",
            "date": "2007-02-15 18:45:52",
            "id": "4593267",
            "reply_to_id": "4593230",
            "text": "ne, stundum samt þegar ég fer að skokka og svoleiðis eitthvað"
        },
        {
            "user": "Ebeneser",
            "user_id": "22074",
            "date": "2007-02-15 18:47:12",
            "id": "4593271",
            "reply_to_id": "4593267",
            "text": "Já okei, en það er akkúrat öfugt hjá mér, verkirnir hverfa á meðan ég skokka"
        },
        {
            "user": "Ebeneser",
            "user_id": "22074",
            "date": "2007-02-15 18:55:49",
            "id": "4593312",
            "reply_to_id": "4593271",
            "text": "gerist sárasjaldan hjá mér að ég finni fyrir þessu en mér var sagt að ég kæmi sennilega til með að finna meira fyrir því þegar ég yrði eldri"
        },
        {
            "user": "dha",
            "user_id": "35651",
            "date": "2007-02-25 03:04:36",
            "id": "4624606",
            "reply_to_id": "4593312",
            "text": "Skrítið. Ég er með einhver einkenni brjóskloss og ég finn eiginlega bara fyrir því þegar ég sit. Fæ þetta eiginlega bara ef ég sit of mikið :P"
        },
        {
            "user": "Ebeneser",
            "user_id": "22074",
            "date": "2007-02-28 19:18:35",
            "id": "4636759",
            "reply_to_id": "4624606",
            "text": "ég spái voðalega lítið í þeim verkjum sem ég finn, eru yfirleitt frekar marga verki þar eð ég er frekar mikill hrakfallabálku"
        },
        {
            "user": "dha",
            "user_id": "35651",
            "date": "2007-02-25 03:03:07",
            "id": "4624603",
            "reply_to_id": "4582897",
            "text": "Brjósklos getur líka komið fram sem dofi eða harðsperru-tilfinning í öðrum/báðum fótum."
        },
        {
            "user": "dha",
            "user_id": "35651",
            "date": "2007-02-13 21:09:35",
            "id": "4587688",
            "reply_to_id": "4582589",
            "text": "Sérfræðingur, læknissérfræðingur er málið. Kíkja fyrsta til heimilislæknis og hann mun vonandi finna einhvern annan sem hefur sérhæft sig í baki og mjöðmum til að tala við þig.\nSystir mín hefur einmitt verið að ganga í gegnum svona leiðindi en það er frá mænunni sem leiðir í fæturnar (ekki gott þar sem hún er fótboltisti) og hún er bókstaflega búin að vera háð voltaren rapid. Það er búið að vera mikið process fyrir hana að finna út hvað er að. Búið að taka marga mánuði, segulmyndatökur og það er  ekki enn vitað beint hvað er að heldur bara svona að þetta komi frá þessum hryggjalið. Þannig að það tekur langan tíma að finna út hvað er að þegar um svona dæmi er að ræða."
        },
        {
            "user": null,
            "user_id": null,
            "date": "2007-02-13 22:44:00",
            "id": "4588041",
            "reply_to_id": "4587688",
            "text": "Ég fór nú samt sem áður til sérfræðings. En já, ég var einmitt líka á voltaren rapid í mánuð.\nOg er að fara að halda áfram hjá sjúkraþjálfara:)\nSvo þetta er allt í vinnslu.\nSamt svo óþægilegt að vita ekki hvað er að, í svona laaangan tíma, fara og fara í allskonar tíma en allt kemur fyrir ekki:P"
        },
        {
            "user": null,
            "user_id": null,
            "date": "2007-02-14 22:30:48",
            "id": "4591156",
            "reply_to_id": "4588041",
            "text": "Jább. En svona er þetta. Leiðir baksins eru órannsakanlegir og því erfitt að finna út hvað er að. Systir mín er líka búin að vera í alltof langan tíma bara að finna út hvar verkurinn kemur. Vesen á þessum bökum."
        },
        {
            "user": "dha",
            "user_id": "35651",
            "date": "2007-02-25 03:05:43",
            "id": "4624609",
            "reply_to_id": "4587688",
            "text": "Er það ekki brjósklos?"
        },
        {
            "user": null,
            "user_id": null,
            "date": "2007-02-25 14:21:04",
            "id": "4625307",
            "reply_to_id": "4624609",
            "text": "Nei, það er ekki allt brjósklos."
        }
    ]
}
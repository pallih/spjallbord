{
    "forum_title": "Hundar",
    "user": "Begga",
    "user_id": "2277",
    "date": "2003-09-06 00:06:00",
    "title": "Aftur í mogganum :) bls. 40 í dag, föstudag",
    "text": "Meira um Dalsmynni\nÉg sá að þær Guðmunda og Sædís svöruðu bréfi mínu um Dalsmynni. Að sjálfsögðu langar mig til að svara þeim til baka. Mikið er ég nú fegin fyrir ykkar hönd að hundarnir ykkar séu gallalausir, en því miður hafa ekki allir verið svo heppnir. Ein kona sem ég þekki á 10 hunda frá Dalsmynni en einungis 2 þeirra eru í lagi. Þetta er því miður ekki einsdæmi. Ég geri mér fullkomlega grein fyrir því að gallar geti alls staðar komið upp, en að sjálfsögðu ætti þá ekki að rækta undan þeim því gallarnir eru arfgengir. Auðvitað eru hundarnir samt yndislegir, hverjum finnst ekki sinn hundur sá besti í heimi, það er heldur ekki verið að setja út á þá heldur aðstöðu foreldra þeirra. Gallarnir eru ekki það sem ég hef mestar áhyggjur af. Það er staðreyndin að það er ekki fræðilegur möguleiki að 4 manneskjur geti hugsað um hátt í 200 hunda. Það þarf að þrífa búrin alla daga og gefa hundunum viðunandi hreyfingu og það er óhugsandi að þau hafi tíma í að gera það hvern einasta dag fyrir hvern einasta hund. Ef myndirnar sem eru á heimasíðunni www.simnet.is/jv1 eru skoðaðar, má sjá að vesalingarnir þurfa að liggja í sínu eigin hlandi og saur sem er algjörlega óviðunandi. Ég er mikill dýravinur og það stingur mig í hjartað að hugsa til aumingja hundana sem þarna búa. Ég geri mér fullkomlega grein fyrir því að tíkur með hvolpa ættu ekki að vera undir stöðugu áreiti, en ég vissi ekki betur en að þær lægju í sérstöku hvolpaherbergi og því ætti að vera óhætt að skoða aðstöðu hjá hinum hundunum. Ég vil endilega benda aftur á að nú hafa reglur um hundabú verið settar og tel ég þær skýrar. Það er hægt að skoða þær nánar á dyravernd.is en ég furða mig á því að ekki skuli farið eftir þeim á Dalsmynni. Það á enginn að komast upp með svona lagað!\nBergþóra Bachmann\nBrekkukoti, Bessastaðahrepp",
    "url": "https://www.hugi.is/hundar/greinar/164622/aftur-i-mogganum-bls-40-i-dag-fostudag/",
    "url_id": "164622",
    "id": "1256295",
    "replies": [
        {
            "user": "Wise",
            "user_id": "1604",
            "date": "2003-09-06 01:12:06",
            "id": "1256296",
            "reply_to_id": "1256295",
            "text": "Hvað er þessi kona að gera með 10 hunda?"
        },
        {
            "user": "EstHerP",
            "user_id": "11032",
            "date": "2003-09-06 01:15:26",
            "id": "1256297",
            "reply_to_id": "1256296",
            "text": "Frábær grein hjá þér Begga! Stakk mig líka með þessa konu, af hverju verslaði hún alltaf nýja og nýja hunda ef enginn þeirra var í lagi?"
        },
        {
            "user": "stuart",
            "user_id": "41406",
            "date": "2003-09-06 17:31:58",
            "id": "1256298",
            "reply_to_id": "1256297",
            "text": "EstHer mín ,sýnir bara hvað þú ert meðvituð, þú skelltir inn hundur.tk. Lastu ekki síðuna áður?\nMáttir þú kannski ekki vera að því….he,he"
        },
        {
            "user": "Tzu",
            "user_id": "7615",
            "date": "2003-09-06 17:54:30",
            "id": "1256299",
            "reply_to_id": "1256298",
            "text": "“hmm begga þetta eru nú 109 hundar en ekki 200… ekki vera að leika þér með tölur…”\nÁsta nefndi 109 RÆKTUNARhunda! þá ekki meðtaldir hvolpar og hundar frá mánaskin og gleðigjöfum sem er sama eignahlutafélagið undir sama þaki. Þannig að tölurnar eru hárréttar hjá henni, of lágar ef eitthvað er."
        },
        {
            "user": "EstHerP",
            "user_id": "11032",
            "date": "2003-09-06 18:03:09",
            "id": "1256300",
            "reply_to_id": "1256298",
            "text": "stuart.\nÞar var ekki talað um tíu hunda og allir nema tveir gallaðir, ég las þar tvær eða þrjár sögur en lagði ekki saman hundana.\nEnda segi ég stuttu seinna “Ahh ok, hún… pínu seinn í mér fattarinn ;)” því þá mundi ég eftir að hafa heyrt að Alda hefði verslað mikinn fjölda af hundum frá Dalsmynni, en hvar ég sá eða heyrði það man ég ekki, enda það mikið til af svipuðum sögum frá kaupendum hennar Ástu að þetta fer allt í einn graut.\nKv. EstHe"
        },
        {
            "user": "Begga",
            "user_id": "2277",
            "date": "2003-09-06 01:27:40",
            "id": "1256301",
            "reply_to_id": "1256296",
            "text": "Tjaa… þú verður eiginlega að spyrja hana af því. Hún heitir alda j og kallar sig fiona hér á huga…"
        },
        {
            "user": "EstHerP",
            "user_id": "11032",
            "date": "2003-09-06 09:46:09",
            "id": "1256302",
            "reply_to_id": "1256301",
            "text": "Ahh ok, hún… pínu seinn í mér fattarinn ;)"
        },
        {
            "user": "Begga",
            "user_id": "2277",
            "date": "2003-09-06 16:09:25",
            "id": "1256303",
            "reply_to_id": "1256295",
            "text": "hmm begga þetta eru nú 109 hundar en ekki 200… ekki vera að leika þér með tölur…"
        },
        {
            "user": "Begga",
            "user_id": "2277",
            "date": "2003-09-07 02:38:07",
            "id": "1256304",
            "reply_to_id": "1256303",
            "text": "Ég veit ekki, ég tek nú frekar mark á hundaeftirlitsmanninum sem TALDI 194 hunda frekar en Ástu…."
        },
        {
            "user": "Begga",
            "user_id": "2277",
            "date": "2003-09-07 23:04:39",
            "id": "1256305",
            "reply_to_id": "1256304",
            "text": "Begga hvenar taldi hundaeftirlitsmaðurinn ??????????"
        },
        {
            "user": "Begga",
            "user_id": "2277",
            "date": "2003-09-08 02:15:01",
            "id": "1256306",
            "reply_to_id": "1256305",
            "text": "var það ekki bara núna í vor/sumar? Þetta kom allavegana fram í fréttablaðinu…"
        },
        {
            "user": "Begga",
            "user_id": "2277",
            "date": "2003-09-08 09:36:15",
            "id": "1256307",
            "reply_to_id": "1256306",
            "text": "Sú skýrsla var gömul ! Það kom leiðrétting á dyravernd.is um að skýrslan hafi verið gömul !"
        },
        {
            "user": "Begga",
            "user_id": "2277",
            "date": "2003-09-08 23:18:42",
            "id": "1256308",
            "reply_to_id": "1256307",
            "text": "ammm… síðan í apríl var það ekki?\nvoru hundunum sem sagt fækkað helming á hálfu ári?\nsvo er annað, hún talar um 109 RÆKTUNARhunda, þá eru auðvitað ekki meðtaldir hvolpar, hundar sem eru ekki nógu gamlir í ræktun…"
        },
        {
            "user": "Begga",
            "user_id": "2277",
            "date": "2003-09-11 12:01:05",
            "id": "1256309",
            "reply_to_id": "1256308",
            "text": "Okey, það er semsagt komið á hrein, splunkuNÝJAR tölur um að hundarnir þarna eru 153!!!"
        }
    ]
}
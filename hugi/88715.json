{
    "forum_title": "Kvikmyndir",
    "user": "swordfish",
    "user_id": "18585",
    "date": "2002-08-19 15:15:11",
    "title": "The Sum of All Fears (2002)",
    "text": "Afar slöpp spennumynd úr smiðju Tom Clancy, meistarans á bak við einn nettasta karakter kvikmyndasögunnar, Jack Ryan. Fyrri myndir Clancy's (þ.e. The Hunt for Red October, Patriot Games og Clear and Present Danger) eru bara með þeim betri spennumyndum sem ég hef nokkurn tímann séð, og það er nokkuð erfitt að kyngja þeirri staðreynd að þessi nýjasta, The Sum of All Fears, skuli hafa orðið svona þreytuleg. Hún þjáist bara of mikið, og á of mörgum sviðum meira að segja. Henni gengur ágætlega hvað spennuuppbyggingu varðar og flottar sprengingar eru að sjálfsögðu til staðar, en það er handritið sem er einn veikasti hlekkurinn.\nFyrst og fremst er það bara ekki nógu trúverðugt (eins og t.d. þegar æðsta stjórn bandaríkjamanna íhugar það að fara út í kjarnorkustríð, eftir að hafa ásakað þá um að hafa sent frá sér kjarnorkusprengju rétt hjá Baltimore - og vissulega færu Rússarnir allt öðruvísi að ef þeir hefðu náttúrulega ætlað sér að fara í stríð við bandaríkin…semsagt afar klauflega úthugsað - m.a.s. var mér sagt að myndin væri ekki neitt eins og bókin) og á köflum fer það út í svo mikla vitleysu.\nSöguþráðurinn (sem minnir á köflum mjög mikið á Thirteen Days) er heldur ekki neitt sérlega áhugaverður, heldur er hann bara ruglingslegur og vægast sagt ómerkilegur. Og til að kóróna allt hefur Ben Affleck endilega þurft að hafa verið valinn í hlutverk Ryans (sem er einn traustasti karakter sem lifir í kvikmyndasögunni). Affleck er alls ekki lélegur leikari (hann var t.d. fínn í Dogma og Good Will Hunting), en án nokkurs vafa er hann rangi maðurinn í hlutverkið og maður getur ekki annað en hugsað sér hversu betur einhver annar hefði staðið þig í því.\nEn annars er enginn tilgangur í því að kvarta þegar leikhópinn er um að ræða, þar sem að hér eru fjölmarga gæðaleikara að finna, þ.á.m. Morgan Freeman (alltaf jafn vannýttur núorðið, eins og t.d. með Along Came a Spider og High Crimes), James Cromwell, Ron Rifkin, Phillip Baker Hall, Alan Bates og m.a.s. Liev Schrieber (stórfínn sem John Clark (karakter sem var áður fyrr leikinn af Willem Dafoe)); Þeir sjá allir vel til þess að koma Affleck útaf kortinu.\nSvo skil ég heldur bara ekki hvers vegna í ósköpunum ákveðið var að yngja Ryan sjálfan (mér skilst nú að Ford gamli hafi heimtað of mikið). The Sum of All Fears gerist eftir viðburðu þriðju myndarinnar (nánar til tekið á árinu 2002), halló?! Þetta bara passar ekki, og þar að auki finnst mér þetta einhvern veginn hafa skemmt karakterinn fyrir mér (það er sjálfsagt líka Affleck að þakka…). Framleiðendurnir hafa sjálfsagt haldið að enginn færi að spá í slíku, en nóg um það.\nThe Sum of All Fears er nú svosem ekkert slæm spennumynd en hún er voða slök, og fyrir mér er hún töluverð vonbrigði og bara bókstafleg eyðilegging á sögupersónunni sjálfri. Best væri bara að sleppa þessari þar til að vídeó-útgáfan kemur.\n**/****",
    "url": "https://www.hugi.is/kvikmyndir/greinar/88715/the-sum-of-all-fears-2002/",
    "url_id": "88715",
    "id": "634971",
    "replies": [
        {
            "user": "Amori",
            "user_id": "23430",
            "date": "2002-08-19 20:04:05",
            "id": "634972",
            "reply_to_id": "634971",
            "text": "Mér fannst hún fín. Ég gef henni ***/****"
        },
        {
            "user": "Aquatopia",
            "user_id": "9",
            "date": "2002-08-19 20:06:30",
            "id": "634973",
            "reply_to_id": "634972",
            "text": "Ég verð eiginlega að segja það sama, þetta var alveg ágætis ræma."
        },
        {
            "user": "Smokey",
            "user_id": "12434",
            "date": "2002-08-19 20:07:21",
            "id": "634974",
            "reply_to_id": "634971",
            "text": "The Hunt for the Red October - ***1/2 /****\nPatriot Games - *1/2 /****\nClear & Present Danger - ***1/2 /****\nThe Sum of All Fears - **/****"
        },
        {
            "user": "Shamaroth",
            "user_id": "5285",
            "date": "2002-08-19 20:28:27",
            "id": "634975",
            "reply_to_id": "634971",
            "text": "Ég hef nú lesið eitthvað af bókunum… og mér skildist að SOAF gerðist dáldið fyrir. Hann t.d. var bara nýbúinn að hitta Cathy, bara farið á þrjú stefnumót, en hann var giftur henni í HFRO og Clear and Present Danger. Man ekki með Patriot Games.\nÖnnur hugsun er sú að Tom Clancy breytti tímalínunni, sem er soldið sem þessar bækur byggja á, nema hvað núna virðist hann hafa breytt eigin seríu.\nMér fanst myndin allt í lagi, og í rauninni var gangur atburða ekki svo rosalega fáránlegur, því þetta er nákvæmlega það sem menn eru hræddir við, að þurfa svara fyrir sig.\nÁhættan var persónuleg í Clear and Present Danger, sem gerði hana svona frábæra, og Hunt For Red October var bara einfaldlega frábær í alla staði. Er ég á þeirri skoðun að Alec Baldwin hefði átt að vera í hlutverki Ryan í stað Affleck.\nEkki skil ég þig þegar þú segir “ruglingslegur”, enda finnst mér hann hafa verið dáldið einfaldaður af og til.\nSamt er ég soldið svekktur yfir SOAF, eftir að hafa lesið bækur eins og Net Force: Night Ops og Rainbow Six eftir kallinn. Ég bara vona að hann sé ekki að afvegaleiðast eins og Douglas Adams gerði undir enda starfsferils síns."
        },
        {
            "user": "Shamaroth",
            "user_id": "5285",
            "date": "2002-08-19 20:32:37",
            "id": "634976",
            "reply_to_id": "634975",
            "text": "Argh. Þetta var alveg ferlega illa skrifað svar hjá mér. En þar til hugi leyfir að breyta svörum verðið þið bara að lifa við þetta :P"
        },
        {
            "user": "xeta",
            "user_id": "19520",
            "date": "2002-08-19 20:40:32",
            "id": "634977",
            "reply_to_id": "634971",
            "text": "Fín grein hjá þér, er allveg sammála þér um þessa mynd, þetta er frekar slöpp mynd"
        },
        {
            "user": "Qixerz",
            "user_id": "23470",
            "date": "2002-08-19 21:31:05",
            "id": "634978",
            "reply_to_id": "634977",
            "text": "mér fannst hún góð eftir að hafa farið á hana með því hugarfari að þetta væri ben affleck mynd."
        },
        {
            "user": "Qixerz",
            "user_id": "23470",
            "date": "2002-08-19 22:04:30",
            "id": "634979",
            "reply_to_id": "634978",
            "text": "Hún var nú heldur döpur myndin fannst mér ekkert gerðist fyrir hlé og var varla skárri eftir það.Voða lítill hasar þar sem ég hélt að þetta væri nú hasarmynd!"
        },
        {
            "user": "lalage",
            "user_id": "11384",
            "date": "2002-08-19 23:14:32",
            "id": "634980",
            "reply_to_id": "634971",
            "text": "Ég var að koma úr bíó og ég er satt best að segja enn í uppnámi - hvílík móðgun við vitsmuni okkar! Kannski má líta á það sem á eftir kemur sem spoilera - svo ef einhver er alveg skelfingu lostinn við tilhugsunina um slíka ætti hann að skrolla hratt núna…\nEn UGH!!! Hvað voru handritshöfundar/framleiðendur að hugsa?! Og Tom Clancy ef hann bar ábyrgð á þessu öllu saman…\n“Ahhh - til að láta þetta virka miklu alvarlegra og hættulegra, notum ekki sprengju, heldur *kjarnorkusprengju* því það eru allir svaka hræddir við svoleiðis..”\n“Hey, já! Kúl… en, héddna… sko… hvernig virka svoleiðis?”\n“Ekkert mál maður, ég hef heyrt að reykský eftir kjarnorkusprengju sé eins og sveppur í laginu - við gerum bara svoleiðis og þá virkar þetta fínt…”\nAHHRG! Enginn virtist íhuga það að geislavirkni hefði minnstu áhrif á fólk sem er statt nokkra metra frá kjarnorkusprengju þegar hún springur - thja, ekki nema þú sért frá Israel, þá færðu sko aldeilis að bráðna - en ef þú ert Ben Affleck getur þú sko haldið áfram að plana barneignir eins og ekkert sé. Og ó - já, var ég búin að minnast á það að GSM kerfi virka bara FÍNT eftir að kjarnorkusprengja springur í miðborg stórborgar. Og já - það eru líka alveg tveir lögreglubílar á íbúa sem þurfa hjálp á svoleiðis svæði… Og já, það er líka yfirlýst stefna á sjúkrahúsum á neyðarástandssvæðinu að leggja eins mikinn metnað og þeir geta í það að reyna að bjarga þeim sem eru augljóslega deyjandi. Var ég líka búin að minnast á það að það er EKKERT mál að komast inn í Pentagon ef þú finnur skilríki æðstu manna á víðavangi?\nÉg veit að þetta er ekki mjög málefnaleg gagnrýni enda rýkur enn úr eyrunum á mér eftir að hafa séð þessa mynd… Endilega - ef það var einhver vafi í huga ykkar um það hvort þið ættuð að fara - sleppið því!\nKveðja,\nLalage"
        },
        {
            "user": "JulioB",
            "user_id": "23081",
            "date": "2002-09-18 17:12:32",
            "id": "634981",
            "reply_to_id": "634980",
            "text": "Talandi um gloppur í handritinu.  Ég hef ekki lesið bókina og vona að þetta sé betur hugsað í henni því þetta “smáatriði” eyðileggur algjörlega grundvöllinn fyrir sögunni að mínu mati.\nÞeir sem hafa ekki séð myndina…read at your own risk!\n************************************************ ******\n*********************************************** *******\nÞegar Ryan og magnaði sidekickinn hans Clark eru að fljúga til Rússlands til að leita af þessum týndu vísindamönnum, þá sýnir Clark honum njósnamyndir frá gervitunglum CIA.  Dagsgamla myndin sýnir hreyfingu á svæðinu en myndin sem var tekin fyrr þennan dag sýndi enga hreyfingu.\nJú jú, voða gaman.  Þeir fara og tékka á þessu og komast að því að þarna hafi verið kjarnorkusprengja í smíðum og sé henni ætlað Bandaríkjamönnum. Ryan flýtir sér heim til að vara menn við en þá er sprengjan bara komin á áfangastað í góðum fílíng!\ns.s. einhvern vegin í fjáranum tókst illa þýskumælandi vondu köllunum að flytja sprengjuna frá afdalasveit í Rússlandi til hafnar og siglt henni síðan yfir Atlantshafið til Bandaríkjanna allt á einu DEGI!!\nJa hérna hér, mér þykja þeir ansi snarir í snúningum. Með réttu hefði Ryan getað flogið heim, millilent í Keflavík, skellt sér í Bláa lónið, kíkt á djammið í Reykjavík, veitt lax og hvað eina.  Flogið loks heim og samt haft nægan tíma til að stoppa sprengjuna í tollinum ;-)\nÖll tímaröðin í þessari mynd er hvort eð er í algjöri steik, þ.a. þetta smáatriði er kannski bara dropi í hafið.\n******************************************* **************\n*************************************** ******************\nkv,\nJulio"
        },
        {
            "user": "cactuz",
            "user_id": "5705",
            "date": "2002-08-20 00:11:06",
            "id": "634982",
            "reply_to_id": "634971",
            "text": "Slöpp mynd. Affleck aldrei sannfærandi og götótt handrit sem veður úr einu í annað. Tom Clancy sagði það í viðtali að hann vildi alltaf að ungur leikari túlkaði karakter Jack Ryan´s. Hann var ósáttur við valið á Harrison Ford á sínum tíma en var sáttari við Affleck í hlutverkinu. Ég er ekki sammála honum þar. BEN AFFLECK ER EKKI GÓÐUR LEIKARI, hann skrifaði fínt handrit á sínum tíma(Good Will Hunting) that´s it!!!!"
        },
        {
            "user": null,
            "user_id": null,
            "date": "2002-08-20 22:14:24",
            "id": "634983",
            "reply_to_id": "634982",
            "text": "Það besta við myndina var hvað Morgan Freeman var vondur…"
        },
        {
            "user": "Gandalfur",
            "user_id": "1129",
            "date": "2002-08-22 22:37:27",
            "id": "634984",
            "reply_to_id": "634971",
            "text": "Þótt myndin sé ótrúleg þá þótti mér hún bara fínasta skemmtun. Affleck miklu betri en maður átti von á. 7/10"
        },
        {
            "user": "DarkSide",
            "user_id": "18698",
            "date": "2002-08-23 13:13:09",
            "id": "634985",
            "reply_to_id": "634971",
            "text": "Aldrei hef ég lesið jafnmikið rugl.\nÉg mæli með því að næst þegar þú ætlar að skrifa grein þá treðuru frekar ananas upp í rassgatið á þér, það er öllum fyrir bestu.\n“TSOOF er nú svosem ekkert slæm spennumynd en hún er voða slök”… vel komist að orði."
        },
        {
            "user": "Cyrdan",
            "user_id": "7926",
            "date": "2002-08-23 13:47:37",
            "id": "634986",
            "reply_to_id": "634985",
            "text": "mér fanst þetta alveg ágætlega vel gerð grein, Darkside. Skil ekki hvað þú ert að röfla. Síðan er algjör óþarfi að vera með þennan ógurlega dónaskap, slíkt hæfir aðeins fávitum(ert þú kannski einn slíkur?)"
        }
    ]
}
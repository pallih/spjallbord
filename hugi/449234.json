{
    "forum_title": "Ljóð",
    "user": "Heilow",
    "user_id": "25729",
    "date": "2006-09-22 01:23:16",
    "title": "Föðurbæn",
    "text": "Ég sé mig speglast í þér.\nÉg hræðist það sem ég sé,\nég óttast að myrkrið sé það eina\nsem ég læt þér í té.\nÉg vona að augu þín verði\naldrei af hatri myrk.\nÉg vona að þú hafir hlotið\nnægan sálarstyrk.\nÉg vona að þú finnir aldrei\nsvölun í blæðandi sárum\nÉg vona að andlit þitt verði aldrei\nþakið  beiskum tárum.\nÉg vona að þú kynnist ekki\nþessarri myrku hlið.\nÉg vona að þú finnir\ní lífinu ró og frið.\nÉg vona að þú verðir\nbetri maður en ég.\nAð ekkert leiði þig\nniður minn veg.",
    "url": "https://www.hugi.is/ljod/greinar/449234/fodurbaen/",
    "url_id": "449234",
    "id": "4013501",
    "replies": []
}
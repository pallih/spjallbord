{
    "forum_title": "Ljóð",
    "user": "Nisir",
    "user_id": "41812",
    "date": "2005-02-07 17:33:36",
    "title": "Foringja",
    "text": "?\nSpilling venst í spilltum flokki\nsporslur boðnar traustum vinum.\nRupplandi kólfar í ræningja plokki\nræna hér sjóðum ætluðum hinum.\nSiðfræði þeirra á syndugu brokki\nsjálfstæðið tórir í orðunum linum\nFram við göngum fylktu liði\nfagurgalann móta þarf.\nÍ okkar nafni og augna  miði\nöll við fengum dáta starf.\nStaðfesta úr sterkum viði\nstundar róstur er friður hvarf.\nVið kusum sterka konga menn\ner kunnu lögum fletta.\nTil jarðar fellur tjaldið senn\nHalldór klifrar kletta.\nMistök fleiri en þessi þrenn\nþurrkar traustið metta\nHöfðingjavaldið heiminnn skekur\nhlýðni krafist til allra átta.\nSjálfstæða hugsun í burtu hrekur\nhorfnar vonir gleði og sátta\nForingja hugsun forna vekur\nframmarar ætíð utangátta.\nLýðræðissinni ég löngum verið\nlaumandi íhald aldrei var.\nÞingheiminn setjum þannig á skerið\nað þjóðin öll sjái hvað vantar þar .\nTil frambúðar Dóra foringjann þérið\nfrekar en hugsa um lýðræðis skar.",
    "url": "https://www.hugi.is/ljod/greinar/275224/foringja/",
    "url_id": "275224",
    "id": "1955769",
    "replies": [
        {
            "user": "gummibill",
            "user_id": "56078",
            "date": "2005-02-07 20:27:33",
            "id": "1957023",
            "reply_to_id": "1955769",
            "text": "þetta er hrein snilld"
        },
        {
            "user": "Nisir",
            "user_id": "41812",
            "date": "2005-02-08 19:37:21",
            "id": "1958995",
            "reply_to_id": "1957023",
            "text": "Gummibill !\nÞakka ég undirtektir þínar. Geta vil ég þess að við innslátt missti ljóðið af hálfri nafngift. Ljóðið ber nafnið, \"F\noringja\neða Lýðræði\""
        },
        {
            "user": "iker",
            "user_id": "8018",
            "date": "2005-02-08 22:34:24",
            "id": "1959542",
            "reply_to_id": "1955769",
            "text": "Yndislega kímid, afskaplega beitt, flott rím\nog bara mjog flott ljód meira af thessu"
        },
        {
            "user": "Nisir",
            "user_id": "41812",
            "date": "2005-02-09 08:28:07",
            "id": "1960057",
            "reply_to_id": "1959542",
            "text": "Ágæti Iker.\nÞakka góð orð farðu inná ljóð.is ljóðið ásamt fleirum þar. Gangi þér vel. Nisi"
        },
        {
            "user": "Nisir",
            "user_id": "41812",
            "date": "2005-02-11 09:13:33",
            "id": "1964167",
            "reply_to_id": "1960057",
            "text": "Ágæti Iker !\nEins og áður sagði er inn á ljóð.is yfir 20 ljóð undir heitinu Atla . Kveðja  Nisi"
        },
        {
            "user": "Nisir",
            "user_id": "41812",
            "date": "2005-02-11 09:16:56",
            "id": "1964169",
            "reply_to_id": "1959542",
            "text": "Ágæti IKer !\nMér varð á að svara sjálfum mér. ljóðin eru á ljóð.is undir heitinu Atla yfir 20 stykki.\ngangi þér vel. Nisir."
        }
    ]
}
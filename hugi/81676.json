{
    "forum_title": "Ljóð",
    "user": "pardus",
    "user_id": "6631",
    "date": "2002-06-16 19:05:10",
    "title": "Veggur",
    "text": "hef horft lengi - í eilífðarinnar djúp\nreynt að brjóta leið\ngegnum lífsins harða hjúp.\nárum saman mistekist\ná vegginn harða rekist\nhruflað mig til blóðs.\n…\nveggurinn stendur þarna enn og hæðist\nað þeim sem undir honum\ní leit að götum læðist.\nstyrkist við hvert tár\nstækkar meir hvert ár\nveggur sem byrgir sýn.\n…\ngötin á veggnum svo smá\nsár orðin gömul og grá\ní horni hver einn situr\neinmana og bitur\nenga ást að fá.\n…\nauðn undir veggnum og hinum megin skárra\nleiðin í gegn er fær fótum svo fárra\nekki fótum mínum\nlífið glatast sýnum\nog veggurinn stendur hér enn.\n…\nen nú sé ég gat eitt mjótt\nog flýti mér þangað fljótt\nskríð með herkjum inn\nkemst undir vegginn\nog mér er orðið rótt.\nbak veggsins\nhinum megin\nþar sem draumarnir rætast skjótt.\n-pardus-",
    "url": "https://www.hugi.is/ljod/greinar/81676/veggur/",
    "url_id": "81676",
    "id": "581214",
    "replies": [
        {
            "user": "tmar",
            "user_id": "14050",
            "date": "2002-06-16 22:05:47",
            "id": "581215",
            "reply_to_id": "581214",
            "text": "varð hugsað til veggjarins sem Ísraelmenn eru að reisa í kringum Palestínu…..enn minnugur þegar Berlínarmúrinn var felldur…..merkilegt hve sagan endurtekur sig….. :(\nAnnars með því betra sem ég hef séð frá þér í langan tíma"
        },
        {
            "user": "pardus",
            "user_id": "6631",
            "date": "2002-06-17 18:42:40",
            "id": "581216",
            "reply_to_id": "581215",
            "text": "Takk fyrir hrósin ;)\nRaunar má hugsa til þess veggjar sem við reisum í kringum sjálf okkur og við hugsum alltaf til þess lífs sem er hinum megin við hann (hvort það sé betra). Málið með Berlínarmúrinn var það að lífið var í raun og veru betra öðru megin við hann - Vestur-Berlín var ríkari en í Austur-Berlín ríkti töluverð fátækt.\nÍ gegnum söguna og lífið hafa alltaf verið reistir þykkir veggir - veggir sem hefði kannski aldrei átt að reisa og ætti að rífa niður - sbr. Berlínarmúrinn.\nEn takktakk ;)\npardus"
        },
        {
            "user": null,
            "user_id": null,
            "date": "2002-06-17 10:35:30",
            "id": "581217",
            "reply_to_id": "581214",
            "text": "flott\nminnir mig persónulega á 3 hluti. Pink floyd - the wall .\nPalestínuvegginn sem er verið að byggja\nog berlínarmúrinn.\nAllt á sinn hátt sögulegt"
        }
    ]
}
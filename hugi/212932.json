{
    "forum_title": "Leikjatölvur",
    "user": "Fleebix",
    "user_id": "5906",
    "date": "2004-07-09 01:53:16",
    "title": "Áhugaspuni - World Cup Soccer",
    "text": "Þar sem spunarnir virðast vera að tröllríða öðrum áhugamálum þá er ekki úr vegi að taka einn stuttan hér á leikjatölvunum. Ekki megum við verða eftirbátar hinna? Einnig er áberandi skortur á greinum svo þessi ýtir kannski undir flæðið hjá hinum lesendunum.\nHefst nú lesturinn\nÁhugaspuni #1 - World Cup Soccer [nes 1990]\n1. kafli\nLoftið á reikmettuðum barnum var þétt af líkamsþef, óþægilegri þögn og súrum ilminum af ódýru viskí. Hingað þorðu ekki einu sinni hórurnar að fara, og rotturnar sem höfðu vott af sjálfsvirðingu voru löngu fluttar út. Sofandi barþjónninn í eigin ælu, fúið og skítugt billjardborðið sem dúaði undan feitum rumnum að “njóta sjálfs síns” upp á trosnuðu filterteppinu, og einmana auminginn í fótboltatreyjunni grátandi í tómt bjórglasið; allt bar þetta vott um fallvalta lukku.\nÞað er mannsins eðli að leita til himnanna, teygja sig sem hæðst eins og Babýlóníumenn til forna. Upp, upp frá moldinni og möðkunum sem í henni búa! En draumar manna geta breyst í martröð hraðar en nokkurn grunar, sumir menn eiga heima hjá möðkunum.\n“Hvernig hafði hann lent hérna? Hvar þaut hann út af sigurveginum og endaði í skurði ömurleikans? Why the fuck?!”\nAllar þessar hugsanir runnu í gegnum heila Davy's, heila sem eitt sinn hafði verið heimili eins fremsta fyrirliða heims, en hafði löngu verið drekkt í sterkum vökvum, misvelheppnuðum til ofaníláts.\nHann saug upp í rautt, skorpið nefið. Hve mörg kíló af kókaíni ætli hann hafi sogið þegar best var? Hve gaman var þá?! Þegar sigurlestin þaut eftir teinunum! Lestin sem ekkert fékk stöðvað og hann var lestarstjórinn! Davy Goldenboy! Saltbragðið af horinu vakti hann aftur til lífsins. En hann vildi ekki dvelja hér á þessum stað. Þessi bar gæti allt eins orðið hans kirkjugarður. Árið 2004 var ekki hans tími. Hugi hans greip hann heljartökum og reif hann aftur til ársins 1990. Hve ljúft allt hafði verið…\nLið Bandaríkjanna hafði aldrei verið sterkara. Sjálfstraustið, liðsandinn! Hve ungir og ferskir við vorum! Enginn trúði á það að Bandaríkin gætu eitthvað í fótbolta. “Haldið ykkur við körfuna aularnir ykkar!” sögðu þeir. Kannski var það satt á endanum, en við vorum on a roll! Við héldum að ekkert gæti stöðvað okkur.\nFyrsti leikurinn var á móti geysisterku liði Kamerún. Ég man það eins og það hefði gerst í gær, sólin skein sterkt og við vorum að spila á ísilögðum velli. Við byrjuðum strax gríðarlega vel, skölluðum boltanum á milli eins og ekkert væri sjálfsagðra og strax á 5. mínútu fékk ég boltann sendan frá Terry og þrumaði mér upp til hjólhestaspyrnu frá miðju. Skipti engum togum að ég hitti beint í höfuð fyrirliða Kamerún og steindrap hann! HAH! Það tók mesta móðinn úr þessum kerlingum. One down, seven to go!\nEins og leikurinn hafi ekki verið auðveldur fyrir, þá létti það enn meir róðurinn að Kamerúnmenn héldu áfram að gefa á fyrirliðann, þrátt fyrir það að hann væri augljóslega dauður! Kjánalegu Kamerúnmenn! Ég staðsetti því mann á líki fyrirliðans sem tók við sendingum Kamerún og setti hann síðan upp í hjólhestaspyrnu fyrir mig á miðjuteig.\n1-0\n2-0\n3-0\nOg svona hélt þetta áfram. Við vorum þeirra versta martröð, og við nutum þess í botn. Þegar við höfðum komið stöðunni í 9-0 lágu 6 leikmenn Kamerún í valnum, þar á meðal markmaðurinn (sem hafði látist eftir stórfína spyrnu af stuttufæri, serveruð af engum öðrum en yours truly!). Lokatölur urðu 12-0 og 7 dauðir Kamerún menn. Einn lifði enn og gekk heill af velli, en vart lengur til skógar (ha ha).\nÞetta kvöld fórum við í fyrsta kókpartýið, enda töldum við einskis undirbúnings þörf gegn Japan daginn eftir.\nframhald seinna (ef ég nenni).",
    "url": "https://www.hugi.is/leikjatolvur/greinar/212932/ahugaspuni-world-cup-soccer/",
    "url_id": "212932",
    "id": "1637553",
    "replies": [
        {
            "user": "Omerta",
            "user_id": "32677",
            "date": "2004-07-09 12:28:34",
            "id": "1637554",
            "reply_to_id": "1637553",
            "text": "Fín saga.. endilega halda áfram!\nAnnars er þessi leikur allgjör snilld! That picture takes me back :)"
        },
        {
            "user": "Dagfari",
            "user_id": "8158",
            "date": "2004-07-09 12:37:01",
            "id": "1637555",
            "reply_to_id": "1637553",
            "text": "Já, ég tók smá nostalgíutripp í vor og kláraði nokkra af gömlu NES leikjunum. Kláraði þennan, Duck Tales (1 og 2), Adventures of Lolo (1 og 2), Micro Machines, RC Pro Am 2 og Super Mario 2.\nNES hafði kannski ekki bestu grafíkina en skemmtanagildið er óumdeilanlegt."
        },
        {
            "user": "Fleebix",
            "user_id": "5906",
            "date": "2004-07-09 13:18:05",
            "id": "1637556",
            "reply_to_id": "1637555",
            "text": "Kannski maður taki RC Pro Am 2 spuna næst :P\nEða Squaresoft 3d World Runner spuna?"
        },
        {
            "user": "Dark2",
            "user_id": "37907",
            "date": "2004-07-09 13:51:56",
            "id": "1637557",
            "reply_to_id": "1637553",
            "text": "Þetta er bara brilliant leiku"
        },
        {
            "user": "PugMan",
            "user_id": "4966",
            "date": "2004-07-09 14:31:36",
            "id": "1637558",
            "reply_to_id": "1637553",
            "text": "Frábær langur, Synd hvað er langt síðan maður spilaði hann. Ekki veit einhver um hann til sölu?? Ef svo er, Skellið þá á mig skilaboðum."
        },
        {
            "user": "PugMan",
            "user_id": "4966",
            "date": "2004-07-09 14:32:06",
            "id": "1637559",
            "reply_to_id": "1637558",
            "text": "Og þá má geta þess að ég meinti frábær Leikur :D"
        },
        {
            "user": "Booger",
            "user_id": "1132",
            "date": "2004-07-09 14:35:18",
            "id": "1637560",
            "reply_to_id": "1637558",
            "text": "Náðu þér bara í nes emulator og leikinn. Lítið mál að redda sér því."
        },
        {
            "user": "hlynur4",
            "user_id": "25573",
            "date": "2004-07-09 15:28:51",
            "id": "1637561",
            "reply_to_id": "1637553",
            "text": "Djöfull man ég eftir þessum leik…hann er algjör snilld."
        },
        {
            "user": "viking",
            "user_id": "25813",
            "date": "2004-07-09 19:03:34",
            "id": "1637562",
            "reply_to_id": "1637553",
            "text": "metið mitt gegn kamerún var 43 - 0 :)\nen þessi leikur er bara snilld"
        },
        {
            "user": "Fleebix",
            "user_id": "5906",
            "date": "2004-07-10 14:29:36",
            "id": "1637563",
            "reply_to_id": "1637553",
            "text": "það sem sagt las engin spunann, heldur skoðaði bara myndina? Stórfínt."
        },
        {
            "user": "Omerta",
            "user_id": "32677",
            "date": "2004-07-10 19:11:22",
            "id": "1637564",
            "reply_to_id": "1637563",
            "text": "Hehehehe… auðvita!\nNei.. segi bara svona ;) Fínn spuni… svoldið “klisju” kennt reyndar :/"
        },
        {
            "user": "Fleebix",
            "user_id": "5906",
            "date": "2004-07-11 00:51:41",
            "id": "1637565",
            "reply_to_id": "1637564",
            "text": "Klisjukenndur?! þá skora ég hér með á þig KILLERADE í nes-spunakeppni! Og þú verður að gera spuna um Ice Climber!"
        },
        {
            "user": "Omerta",
            "user_id": "32677",
            "date": "2004-07-11 01:19:48",
            "id": "1637566",
            "reply_to_id": "1637565",
            "text": "Hahahaha… var EKKI að búast við þessu :P En nei, því miður, ég tek þessu ekki ;) Þar að auki get ég ekki reddað þeim leik :("
        },
        {
            "user": "Fleebix",
            "user_id": "5906",
            "date": "2004-07-11 12:57:46",
            "id": "1637567",
            "reply_to_id": "1637566",
            "text": "iceclimber? þetter líklega algengasti nesleikur ever (að Super Mario 1 frátöldum). Tveir eskimóar þurfa að klifra upp ísturn og drepa mörgæsir og seli á leiðinni, surely þá þekkirðu hann!"
        },
        {
            "user": "Booger",
            "user_id": "1132",
            "date": "2004-07-11 14:23:30",
            "id": "1637568",
            "reply_to_id": "1637566",
            "text": "gef mér email og ég skal senda þér emulator og ice climber með! Engar afsakanir!"
        },
        {
            "user": "Omerta",
            "user_id": "32677",
            "date": "2004-07-11 23:59:17",
            "id": "1637569",
            "reply_to_id": "1637568",
            "text": "Ég er með NES og SNES emulatora á tölvuni og kann að redda mér likjum :P Annars kannast ég bara smá við Ice Climber, spilaði hann aldrei mikið :S"
        },
        {
            "user": "Fleebix",
            "user_id": "5906",
            "date": "2004-07-12 00:48:13",
            "id": "1637570",
            "reply_to_id": "1637569",
            "text": "þá gef ég þér val um nokkra leiki:\na) Ice Climber\nb) Joust\nc) River City Ransom\nog d) Pac-man.\nVeldu nú einn til að áhugaspinna!"
        },
        {
            "user": "bgudna",
            "user_id": "9332",
            "date": "2004-07-12 06:58:27",
            "id": "1637573",
            "reply_to_id": "1637570",
            "text": "ég tek undir með þér fleebix, ice climber áhugaspuni væri mjööög athyglisverður :D  ég átti hann orginal hérna í denn og tók svo nostalgíukast um daginn og spilaði hann stanslaust í fleiri daga.. svo mikið að mig var farið að dreyma hann á nóttunni!! :S"
        },
        {
            "user": "9nine9",
            "user_id": "40188",
            "date": "2004-07-12 15:44:48",
            "id": "1637574",
            "reply_to_id": "1637573",
            "text": "Iss..Hér komin af stað umræða um Nintendo og nokkrir leikir hafa verið nefndir..en ég sé engan minnast á Megaman!! Besti leikjasería ever fyrir nintendo!!!"
        },
        {
            "user": "Omerta",
            "user_id": "32677",
            "date": "2004-07-12 16:05:08",
            "id": "1637575",
            "reply_to_id": "1637574",
            "text": "Það er Snilldar leikir! Elska þá og er að fara að fá mér Anniversary Collection á GC :) (Asnalegt að hann komi á PS2 þar sem þetta eru upprunalega Nintendo leikir!)"
        },
        {
            "user": "9nine9",
            "user_id": "40188",
            "date": "2004-07-12 19:24:43",
            "id": "1637577",
            "reply_to_id": "1637575",
            "text": "Ég meina, hvað er meiri snilld en blátt vélmenni að fokka í brjáluðum vísindamanni með ýkt Einstein-lúkk?"
        },
        {
            "user": "TestType",
            "user_id": "14778",
            "date": "2004-07-17 02:06:33",
            "id": "1637576",
            "reply_to_id": "1637575",
            "text": "Er eitthvað asnalegt við það að PS2 fái MegaMan collection-ið? Það skiptir nákvæmlega engu máli á hvaða tölvu þetta kom fyrst á. Auk þess hafa PS tölvurnar fengið heilan haug af MegaMan leikjum sem hafa ekkert verið að sjást á nintendo tölvum. Þeir hefðu kannski átt að taka þá leiki úr GC útgáfunni af MegaMan safninu eða hvað?"
        },
        {
            "user": "Omerta",
            "user_id": "32677",
            "date": "2004-07-12 16:06:56",
            "id": "1637578",
            "reply_to_id": "1637570",
            "text": "Þakka þér fyrir það en segðu mér eitt… var ég einhvertíman búinn að segjast ætla að gera þetta?"
        },
        {
            "user": "Fleebix",
            "user_id": "5906",
            "date": "2004-07-13 02:12:29",
            "id": "1637579",
            "reply_to_id": "1637578",
            "text": "nei, en ef þú segir spunann minn klisjukenndan þá hlýturðu að geta gert betur [snicker snicker] :P"
        },
        {
            "user": "Omerta",
            "user_id": "32677",
            "date": "2004-07-13 02:19:24",
            "id": "1637580",
            "reply_to_id": "1637579",
            "text": "Ég sagði það aldrei! Hehehe… voðalegt bull er þetta orðið hérna, ég var að mestu leiti að hrósa þér! :P"
        },
        {
            "user": "Fleebix",
            "user_id": "5906",
            "date": "2004-07-13 14:45:19",
            "id": "1637581",
            "reply_to_id": "1637580",
            "text": "“Fínn spuni… svoldið ”klisju“ kennt reyndar :/”\n-Killerade\nÞú sagðir það barasta víst! Auðvitað gerði ég meira úr því en efni stóðu til, til þess að trixa þig í að gera þinn eiginn spuna. En auðvitað er það öllum opið að taka áskoruninni. Joustspuni held ég að yrði líka fyndinn."
        },
        {
            "user": "Omerta",
            "user_id": "32677",
            "date": "2004-07-13 16:28:58",
            "id": "1637582",
            "reply_to_id": "1637581",
            "text": "Ég sagði aldrei að ég ættlaði að gera þennan spuna, hinnsvegar sagði ég að þetta væri “klisku” kennt. Ég var ekkert að tala um það svo hvað ertu að bulla!?!?"
        },
        {
            "user": "Fleebix",
            "user_id": "5906",
            "date": "2004-07-14 00:24:46",
            "id": "1637583",
            "reply_to_id": "1637582",
            "text": "ég geri mér fyllilega grein fyrir því að þú sjálfur sagðir aldrei að þú ætlaðir að gera sjálfur spuna. En þar sem þú impraðir á því að spuninn minn væri klisjukenndur þá ætlaði ég að reyna að plata þig útí að gera betur.\nÞess má geta að þessi þráður er kominn í “Heitar Umræður” á forsíðunni :P"
        },
        {
            "user": "Omerta",
            "user_id": "32677",
            "date": "2004-07-14 00:42:16",
            "id": "1637584",
            "reply_to_id": "1637583",
            "text": "Er þá ekki málið að gera hann ennþá heitari :P Hehehe…"
        },
        {
            "user": "Fleebix",
            "user_id": "5906",
            "date": "2004-07-14 12:56:19",
            "id": "1637585",
            "reply_to_id": "1637584",
            "text": "hvar eru hinir mektarmenn /leikjatölva? ég er til dæmis nokkuð viss um að Aage og JónKorn gætu mixað upp einn feitan spuna."
        },
        {
            "user": "Fleebix",
            "user_id": "5906",
            "date": "2004-07-14 16:54:15",
            "id": "1637586",
            "reply_to_id": "1637585",
            "text": "….heit heit heit…"
        },
        {
            "user": "Aage",
            "user_id": "2449",
            "date": "2004-07-23 12:53:47",
            "id": "1637587",
            "reply_to_id": "1637585",
            "text": "Já það er alveg hugmynd sem má taka til athugunar…\nSpurning hvort ég reyni ekki að drulla þessari Mario sögu áfram svo maður geti farið í einhver fersk verkefni, þetta Mario stuff er alveg farið að drukkna í mosa."
        },
        {
            "user": "Reven",
            "user_id": "15116",
            "date": "2004-07-17 00:46:49",
            "id": "1637571",
            "reply_to_id": "1637570",
            "text": "HEY Gun Smoke !!!!!!!!!!!!!!\nÞað er hægt að spinna í kringum hann"
        },
        {
            "user": "Fleebix",
            "user_id": "5906",
            "date": "2004-07-18 00:32:37",
            "id": "1637572",
            "reply_to_id": "1637571",
            "text": "gunsmoke voru náttúrulega bæði kvikmyndir og þættir, svo að gera fanfiction um gunsmoke væri soldið eins og að gera fanfiction um harry potter eða LOTR (s.s. asnalegt).\nÁ meðan að það er kúl að gera fanfic um aðra non-movie licensed tölvuleiki…"
        },
        {
            "user": null,
            "user_id": null,
            "date": "2004-07-10 20:30:04",
            "id": "1637588",
            "reply_to_id": "1637553",
            "text": "Ah! Gamla Nintendo tölvan er með lélegustu grafíkina kannski en mér finnst hún 1.000.000 sinnum skemmtilegri heldur en eitthvað playstation rugl!\nWorld Cup, Mario Bros og fleiri frábærir leikir sem ég mun aldrei gleyma…you own my heart ! :D"
        },
        {
            "user": "Aage",
            "user_id": "2449",
            "date": "2004-07-11 15:54:29",
            "id": "1637589",
            "reply_to_id": "1637553",
            "text": "Þónokkuð vel skrifað hjá þér, skemmtilegt hvað þú notar lýsingarorðin óspart :)\nÞetta er líka alveg klárlega skemmtilegasti fótboltaleikur sögunnar."
        },
        {
            "user": null,
            "user_id": null,
            "date": "2004-07-11 19:34:38",
            "id": "1637590",
            "reply_to_id": "1637553",
            "text": "Snilld !!!!!!!!!!!!1\nþessi leikur er snilld.\nog líka NBA jam á sega :)"
        },
        {
            "user": "raggi66",
            "user_id": "25819",
            "date": "2004-07-11 21:38:16",
            "id": "1637591",
            "reply_to_id": "1637553",
            "text": "váv, ég skellihló nuna þegar ég hugsaði um þennan leik, þegar marr drap kallana og allt það, þetta er einn besti leikur sem ég hef farið í, og sé ég mikið eftir því að hafa eyðilagt 1 snúruna í Family Game tölvunni minni(hvergi hægt að fá aðra) og getað ekki spilað þennan leik lengur.\nef einhver getur sagt mer hvar eg geti reddað honum í pc (þarna simulator dæmið eitthvað) þá væri það FRÁBÆRT !!!!!"
        },
        {
            "user": "calF",
            "user_id": "24255",
            "date": "2004-08-01 23:11:40",
            "id": "1637592",
            "reply_to_id": "1637553",
            "text": "Eru þetta hommar inní vítateignum?"
        },
        {
            "user": "Fleebix",
            "user_id": "5906",
            "date": "2004-08-02 00:41:16",
            "id": "1637593",
            "reply_to_id": "1637592",
            "text": "kannski, á ég að gá hvort þeir séu á lausu?"
        },
        {
            "user": null,
            "user_id": null,
            "date": "2004-08-08 23:46:34",
            "id": "1637594",
            "reply_to_id": "1637553",
            "text": "Ha Ha, Var að spila þennan leik rétt áður en ég las greinina!"
        },
        {
            "user": "Samano",
            "user_id": "12717",
            "date": "2004-08-18 19:14:39",
            "id": "1637595",
            "reply_to_id": "1637553",
            "text": "ÞESSI LEIKUR ER SVO MIKIL SNILLLLLD!Ég held að það séu Sömu gaurar sem gera þennan leik og River ransom city sem er besti Nes leikur sem ég hef prófað."
        }
    ]
}
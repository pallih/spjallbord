{
    "forum_title": "Final Fantasy",
    "user": "cucular",
    "user_id": "7619",
    "date": "2003-12-16 12:08:48",
    "title": "FFXII - tólfti leikurinn kynntur",
    "text": "Nú fyrir skömmu var tólfta innreið aðalleikjaröð Final Fantasy-leikjanna tilkynnt í Japan með pompi og pragt. Upphaflega stóð til að sýna hann á tölvuleikjasýningunni Tokyo Game Show 2003 síðastliðinn september, en þar sem Square Enix taldi sig ekki tilbúinn þá bættu þeir það upp með sér sýningu sem þeir héldu 19. nóvember síðastliðinn.\nLeikurinn gerist í heimi sem ber nafnið Ivalice, og fjallar um tvö ungmenni sem hittast í upphafi leiksins og hvernig þau munu hafa mikil áhrif á heiminn í kjölfar þess fundar.\nAðalkvenpersónan heitir Ashe og er prinsessa Dalmasca konungdæmisins - hún er einnig eina barn kóngsins, og því sér hún fram á það að stjórna þjóðinni einn daginn. Dalmasca er staðsett á milli tveggja meginlanda - Ordalia, þar sem Rosaria-keisaraveldið ræður ríkjum, og Valendia, þar sem Arcadia-keisaraveldið ræður ríkjum - en þessi tvö heimsveldi hafa herjað stríð í geisilangan tíma. Leikurinn hefst við það að Arcadia ræðst inn í og tekur yfir Dalmasca væntanlega vegna hernaðarlega mikilvægar landfræðilegrar staðsetningar þess.\n<img src=\"\nhttp://hi.is/~valdima/ff12/ff12ls.jpg\n“ align=”left“>Faðir Ashe er drepinn í yfirtökunni, en Ashe sleppur og slæst í hóp með andspyrnu sem reynir að frelsa ríkið frá Arcadia. Fljótlega lærir hún hversu blákaldur raunveruleikinn er, og er nánast til í að byrja nýtt líf ef ekki væri fyrir það að hún er erfingi krúnunnar. Og því berst hún áfram.\nAðstöður fara þó ekki að breytast fyrr en hún kynnist ungum þjófi að nafninu Vaan - sem er glaðlegur og bjartsýnn einstaklingur, þrátt fyrir það að hafa misst báða foreldra í stríðinu á milli Arcadia og Rosaria.\nÞað kann að þykja furðulegt, en þessi leikur er ekki með algjörlega nýjan heim eins og allir hinir aðal Final Fantasy leikirnir hafa haft. Þessi heimur Ivalice er sá sami og leikirnir Final Fantasy Tactics, sem var á Playstation 1 og var reyndar ekki gefinn út í Evrópu heldur aðeins í Japan og Bandaríkjunum, og í Final Fantasy Tactics Advance, sem er eiginlegt framhald FFT á PS1 á GameBoy Advance handtölvunni.\nEkki örvænta þó - því FFXII gerist bæði í öðrum hluta Ivalice og á öðrum tímapunkti í þessum stóra heimi. Ástæðan fyrir þessu ku vera leikstjóri leiksins, Yasumi Matsuno. Það hafa nefnilega verið mikil umhvörf í framleiðslu Final Fantasy leikjanna á síðustu árum, eða þ.e. hverjir standa að þeim. Sami hópurinn vann að leikjum 6, 7, 8, og 10, en 9 gerðu aðrir innan Square og leikstjóri hans er maðurinn sem hannaði bardagakerfið í leik 5. Hann og leikstjóri leiksins Chrono Cross unnu síðan að Final Fantasy XI, sem er gríðarhóps nethlutverkaspilsleikur (ehm, þýðing? ,,MMORPG”) sem kom út í fyrra í Japan á PS2, og er að koma á PC í Evrópu snemma á næsta ári. Hann kemur þó ekki á PS2 fyrr en harði diskurinn fyrir þá tölvu kemur. En til að vinna að Final Fantasy XII fengu Square manninn sem leikstýrði einmitt Final Fantasy Tactics og hinum frábæra Vagrant Story. Þeir sem hafa spilað annan þessara leikja muna væntanlega hversu djúpir og úthugsaðir söguþræðir voru í þeim - og bind ég vonir við að svipað verði upp á teninginum hvað varðar FFXII. Maður vill þó ekki gera sér upp neinar vonir, en eitt er víst, hann verður eitthvað öðruvísi.\nTekið hefur verið sérstaklega fram að ást mun ekki spila stóran hluta í sögu FFXII - eða þeir hafa sagt að hún verði með öðru sniði. Aðalpersónurnar ekki að verða ástfangnar af hvor annarri, heldur af einhverjum öðrum? Ást var þema FFVIII, og var mikið umfangsefni FFX þó að þema hans væri vatn. Sjáum til hvernig þetta þróast.\n<img src=\"\nhttp://hi.is/~valdima/ff12/bardagaeldur.jpg\n“ align=”right“>Hvað varðar grafíkina í leiknum, þá er ekki skrítið að hún hafi tekið eitthvað stökk frá því að FFX var smíðaður fyrir 2 árum. Í FFXII vildu þeir þó helst sýna mikið af heiminum í einu - og þess vegna urðu þeir að vega marghyrningana örlítið öðruvísi en í FFX. Þess vegna reiða þeir meira á smáatriðamiklar flísar(e. texture) á þrívíddarmódelin. Þess vegna minnir grafíkin kannski mikið á þá sem notuð var í Vagrant Story, en ég verð að segja að þetta kemur bara mjög vel út. Til dæmis hafa þeir komist hjá því þetta skiptið að hafa sér skjá fyrir bardaga - þeir gerast á sama svæði og maður gengur um og skoðar, eða spjallar við fólk.\nAnnað nýtt er að myndavélin mun elta persónuna sem maður leikur, en ekki vera föst við eina sýn á svæðið eins og venjulega.\n<a href=”\nhttp://www.hi.is/~valdima/ff12/ffxandl.jpg\n“>Hér má sjá dæmi</a> um það hvernig andlitin eru inní leiknum - já, þetta er grafíkin í leiknum sjálfum;)\nÉg hef sett upp <a href=”\nhttp://www.hi.is/~valdima/ff12/ff12.html\n“>smásv æði tileinkað leiknum</a> innanlands. Ég mæli helst með kynningarmyndbandi fyrir leikinn sem tekið var upp á sýningunni í Tokyo um daginn:\n<a href=”\nhttp://hi.is/~valdima/ff12-2.wmv\n\">\nhttp://hi.is/\n~valdima/ff12-2.wmv</a>. Það er 11.3 MB og 3.17 mínútur að lengd - sýnir mikið úr leiknum.\nÝmsar myndir er svo að finna á síðunni, meðal annars 960x1358 díla stóra útgáfu af málverkinu af loftskipunum að ofan sem persónuskapari leiksins,  Akihiko Yoshida, málaði. Vaan og Ashe má sjá þarna í forgrunni, á loftskipinu nærst manni.\nLeikurinn á að koma út í Japan á næsta ári, kannski ekki fyrr en um haustið, og einungis á Playstation 2. Við gætum búist við því að hann komi þá kannski um jólin 2004 í Bandaríkjunum og svo vonandi sumarið 2005 hér. Þannig að við höfun nægan tíma til að hlakka til.",
    "url": "https://www.hugi.is/finalfantasy/greinar/184295/ffxii-tolfti-leikurinn-kynntur/",
    "url_id": "184295",
    "id": "1415097",
    "replies": [
        {
            "user": "Chameleon",
            "user_id": "26978",
            "date": "2003-12-16 21:16:45",
            "id": "1415098",
            "reply_to_id": "1415097",
            "text": "Góð grein og gott framtak að setja þetta upp inninlands en ég er með spurningau.\nKemur Demó og ef svo er hvenar?"
        },
        {
            "user": "Chameleon",
            "user_id": "26978",
            "date": "2003-12-16 21:35:33",
            "id": "1415099",
            "reply_to_id": "1415098",
            "text": "Til hvers að fá demo? þarf þá að kaupa demo disk eða blað sem diskurinn fylgir með."
        },
        {
            "user": "cucular",
            "user_id": "7619",
            "date": "2003-12-17 10:42:29",
            "id": "1415100",
            "reply_to_id": "1415098",
            "text": "Takk fyrir það:)\nÉg hef ekki heyrt neitt um demó ennþá - en Square hafa oft látið demó af komandi leikjum fylgja öðrum leikjum sem þeir gefa út eitthvað fyrr, eins og þegar demó af FFVIII fylgdi Platinum útgáfunni af FFVII.\nStundum fá búðir svona demó bara til að leyfa fólki að prófa leikinn fyrirfram í búðinni - það gæti líka gerst.\nAnnars verðum við bara að sjá til;)"
        },
        {
            "user": "cucular",
            "user_id": "7619",
            "date": "2003-12-17 12:11:45",
            "id": "1415101",
            "reply_to_id": "1415098",
            "text": "Ég myndi ekki búast við dæmi fyrr en í byrjun 2005 í fyrsta lagi, nú nema við fáum bandarískt demó, bara á ensku - ekki mjög líklegt þó.\nVar eitthvað (spilanlegt) demó af Final Fantasy X á sínum tíma? Ég man það ekki alveg."
        },
        {
            "user": "Tannbursti",
            "user_id": "7246",
            "date": "2003-12-17 16:35:49",
            "id": "1415102",
            "reply_to_id": "1415101",
            "text": "Demoið fyrir FFX var Besaid frá því að þú hittir\nKimahri og röltir aðeins áfram og svo byrjunin á\nleiknum sem var líka playble þar til maður sogast\ninní Sin.\nÞetta fylgdi með endurútgáfunni á FFVI ef ég man\nrétt."
        },
        {
            "user": "Riku",
            "user_id": "34766",
            "date": "2003-12-17 21:18:42",
            "id": "1415103",
            "reply_to_id": "1415102",
            "text": "þetta var bara nákvæmlega eins og þú lýstir því… og það fylgdi VI, rétt hjá þér…"
        },
        {
            "user": "Vilhelm",
            "user_id": "2179",
            "date": "2003-12-17 08:40:28",
            "id": "1415104",
            "reply_to_id": "1415097",
            "text": "Góð grein. Sjálfur er ég mun spenntur fyrir þessum leik. Ég ætla rétt að vona að ég fái tækifæri á því að spila leikinn áður en hann er gefinn út í Bandaríkjunum og Evrópu þar sem ég mun eyða meirihluta næsta árs í Japan. :P"
        },
        {
            "user": "cucular",
            "user_id": "7619",
            "date": "2003-12-17 10:44:58",
            "id": "1415105",
            "reply_to_id": "1415104",
            "text": "Takk - og heppinn þú, hvað kemur til?\nKanntu nógu mikla Japönsku (og Kanji kannski sérstaklega:P) til að ná að fylgja söguþræðinum?"
        },
        {
            "user": "Vilhelm",
            "user_id": "2179",
            "date": "2003-12-17 11:44:10",
            "id": "1415106",
            "reply_to_id": "1415105",
            "text": "Ég er að fara út sem skiptinemi, verð í skóla þarna og læti.\nAnnars er ég er langt frá því að vera góður í japönskunni, ég kann varla helminginn af hiragana og þekki bara 10 kanji stafi. En jæja, það ætti samt ekki að koma löngu eftir að maður er kominn þangað og þarf að spjara sig á tungumálinu. :P"
        },
        {
            "user": "cucular",
            "user_id": "7619",
            "date": "2003-12-17 12:18:22",
            "id": "1415107",
            "reply_to_id": "1415106",
            "text": "Ah, ég skil - spennandi!\nEr það menntaskóli eða háskólanám?\nTil hamingju með það, hvort sem er. Ég var lengi að pæla í að sækja um AUS starf í Japan eftir menntaskóla (sjálfboðavinna, en maður fær mat og húsaskjól), en kannski get ég sjálfur farið einhverntíman út á háskólanámið sem ég er í, þá með IAESTE eða einhverju. Rokdýrt, hvort sem er - maður þarf svo oft að borga flugfar sjálfur.\nAnnars er náttúrulega hægt að skrifa alla japönsku með hiragana - kannski geturðu fundið lista sem sýnir þér öll Kanji skrifuð í hiragana, og þá reddarðu þér;) (eða bara einfaldlega þýðingu á hverju Kanji yfir í ensku, ef það er til)"
        },
        {
            "user": "Vilhelm",
            "user_id": "2179",
            "date": "2003-12-17 12:43:33",
            "id": "1415108",
            "reply_to_id": "1415107",
            "text": "Þetta er nám á menntaskólastigi (2. ár í Senior High School (17 ára), ef miðað er við kerfið þarna úti).\nHvað kanji varðar þá er ég ekkert hræddur við það, maður lærir þetta smátt og smátt, það er of víða notað til að ekki sé hægt að skilja það. Það hjálpar reyndar að horfa á fansubbed anime, þeir eru duglegir við það að nota skemmtilegt karaoke í opnunar og endaþemum á þáttum þar, og þar er kanji oftar en ekki skrifað á hiragana fyrir ofan stafinn…"
        },
        {
            "user": null,
            "user_id": null,
            "date": "2003-12-17 15:58:14",
            "id": "1415109",
            "reply_to_id": "1415108",
            "text": "Djöfull öfunda þér, en þú mátt ekki gleima okkur þarna í Japan. Svo ekki heldur íslenskum skemmtana siðum."
        },
        {
            "user": "Vilhelm",
            "user_id": "2179",
            "date": "2004-01-02 01:34:06",
            "id": "1415110",
            "reply_to_id": "1415106",
            "text": "Hvar getur þú lært Japönsku hér á Íslandi? Ekki hefuru bara horft svo mikið á Anime (SUB) að þú kunnir svona mikið til að geta farið þangað sem skiptinemi.\nOg hvernig virkar svo að verða skiptinemi? Hvað kostar það? Í hvaða skóla ætlaru?\nSorry fyrir allar spurningarnar…"
        },
        {
            "user": "Vilhelm",
            "user_id": "2179",
            "date": "2004-01-02 02:37:03",
            "id": "1415111",
            "reply_to_id": "1415110",
            "text": "Sæl.\nMenntaskólinn við Hamrahlíð hefur boðið nokkrum sinnum upp á kennslu í japönsku. Því miður hefur það þó ekki verið í minni tíð. Tómstundaskólinn Mímir var einnig með tvö Japönskunámskeið á sinni dagskrá fyrir einhverju, en ég frétti að þeir væru hættir að kenna hana þar. Svo eina leiðin til að læra japönsku er í rauninni annaðhvort að fara út sem skiptinemi eða þá að taka hana í háskóla, nema þú treystir þér til þess að reyna að læra hana með öðrum leiðum, svosem gegnum vefsíður á netinu, en því miður er þess konar námskeiðum ábótavant.\nHelsta japönskukunnátta mín kemur af vefleiðöngrum og animeglápi, ég viðurkenni það fúslega, en því miður hefur það ekki kennt mér neitt í því að lesa ritmálið. En það er hins vegar góð leið til þess að venjast málinu og kynnast því betur, það hjálpar manni virkilega. Annars fékk ég senda heim til mín kennslubók svo ég geti lært grunninn í japönsku, þ.e. lesa hiragana/katakana og notað einfaldar setningar sem nauðsynlegt er að kunna fyrst um sinn í landinu.\nHvað skiptinemann varðar þá eru fyrstu ferlin mikilvægust. Þú getur vissulega flust út og reynt að koma þér sjálfri á framfæri, en það er mun erfiðara og dýrara og flóknara ferli en ef þú kemur þér í samband við aðila sem stunda það að senda út íslenska nemendur í skiptinemaferðir (hér má sérstaklega nefna Alþjóða fræðslu og samskipti, AFS). Ég sjálfur fer út sem skiptinemi á vegum AFS.\nFerlið hjá AFS fer þannig fyrir sig að þú byrjar á því að senda inn frumumsókn. Hana er hægt að fá á skrifstofu AFS við Ingólfsstræti, eða þá að þú getur hreinlega sótt hana á vefsíðu AFS á Íslandi, AFS.is. Með frumumsókn skilarðu inn þeim hlutum sem tilgreindir eru á henni, það þarf að fylla hana vandlega út og skila inn passamynd og ritgerð. Þegar frumumsókn hefur verið samþykkt færðu hnausþykka framhaldsumsókn sem þú fyllir samviskusamlega út. Með framhaldsumsókninni þarftu að skila inn alls konar hlutum eins og læknisvottorði, einkunnum síðastliðinna tveggja ára, myndaalbúmi sem skartar myndum af þér, fjölskyldu þinni og vinum, bréfi til fósturfjölskyldu, auk þess sem þú velur þér dvalarland. Framhaldsumsókn skilarðu svo inn ásamt 45.000 krónum til AFS, og tekur það um 4 vikur að fara yfir hana, fer væntanlega allt eftir því hvaða land þú sækir um.\nFrekari upplýsingar færðu svo eftir að framhaldsumsókn hefur verið samþykkt.\nVerð á svona ferð fer eftir því hvert þú ætlar að fara og hvað þú ætlar að vera lengi. Í mínu tilfelli, en ég verð einmitt í Japan í eitt ár, kostar ferðin 598.000 krónur. Því miður eru vasapeningar, bólusetningar, passamyndatökur o.s.frv. ekki meðtalin inn í þeim reikning. :/\nÉg hef ekki ennþá fengið upplýsingar um dvalarstað minn enn, eða fósturfjölskyldu, svo það eina sem ég veit er að ég verð settur í venjulegan, japanskan menntaskóla, væntanlega á 2. námsár.\nÞú getur fengið allar frekari upplýsingar á vefsíðu AFS á Íslandi, www.afs.is\nÉg vona að þetta hafi hjálpað þér eitthvað. Ef einhverjar frekari spurningar vakna þá væri flott ef þú getir sent þær í gegnum skilaboðakerfið.\nMeð kveðju,\nVilhelm"
        },
        {
            "user": "cucular",
            "user_id": "7619",
            "date": "2004-01-24 01:57:50",
            "id": "1415112",
            "reply_to_id": "1415111",
            "text": "Á mínum tíma í MH fylkti ég liði til að fá japönskuáfanga í kennslu - það er hægt, þú verður bara að spyrja hvað þarf til þess að hann verði kenndur, og redda því sjálfur.\nEins og ég gerði það setti ég upp auglýsingar hér og þar á meðan valvikur voru, og viti menn - það voru ífið margir með áhuga á að læra grunn í japönsku, meira að segja það margir að ekki komust allir að.\nKennarinn sem stjórn skólans fékk til verksins var ung japönsk stelpa sem var nýkomin hingað til að læra lögfræði í Háskóla Íslands - hún er held ég eitthvað viðriðin nýja japönskunáminu þar, en ég er ekki alveg viss. Allavega þó kennarinn sem kenndi einu sinni japönskunámskeiðin fyrir Mími.\nÞannig að já - það getur hver sem er komið áfanga inn ef hann er bara nógu ákveðinn.\n(Nema þeir eyðileggi þetta fína kerfi með þessu 3ja ára stúdentsnámi sem yfirvöldin eru að ýta á:/ )"
        },
        {
            "user": "Riku",
            "user_id": "34766",
            "date": "2003-12-17 21:23:28",
            "id": "1415113",
            "reply_to_id": "1415097",
            "text": "minnir mann soldið á FF9… prinsessa sem missir foreldri, hittir þjóf… þetta held ég en ég hef aldrei verið þekktur fyrir gáfulegar hugsanir hvort eð er…      ;)"
        },
        {
            "user": "cucular",
            "user_id": "7619",
            "date": "2003-12-18 00:41:08",
            "id": "1415114",
            "reply_to_id": "1415113",
            "text": "Hah:D góður punktur -\nþjófur? Hmm, Zidane? (hét hann það ekki?)\nprinsessa? Dagger?\nojæja, við sjáum þá til hvort leikurinn verður skemmtilegur þrátt fyrir þetta.\nÉg verð þó að viðurkenna að FFIX er svarti sauður Final Fantasy í mínum huga - bardagakerfið var svo leiðinlegt, eyðilagði alveg fyrir mér leikinn!\nÞannig að ég kláraði hann aldrei og hugsa ekki mikið út í hann með tilliti til hinna FF-leikjanna.\nEngu síður, góð ábending;)"
        },
        {
            "user": "Riku",
            "user_id": "34766",
            "date": "2003-12-18 08:12:29",
            "id": "1415115",
            "reply_to_id": "1415114",
            "text": "urrr… 9 var mjög góður leikur og jafnvel betri en 8… annars eru nöfnin rétt…"
        },
        {
            "user": "cucular",
            "user_id": "7619",
            "date": "2003-12-18 09:36:03",
            "id": "1415116",
            "reply_to_id": "1415115",
            "text": "Heheheee. hefði mátt búast við einhverri steikingu[flame?].\nÞað virðist svolítið skiptast nokkuð jafnt hvort fólk fílar FFIX eða ekki… og oftar en ekki finnst fólki FFIX bestur eða FFVIII - ætli þetta sé einhver skipting á vísindaskáldsögu-fólki og fantasíu-fólki? Eða kannski bara frásagnarmáta saganna tveggja? Það eru gjörólíkir hópar sem gera hvorn leik, vissulega.\nOg já, mér finnst FFVIII eiginlega besti leikurinn, síðan FVI og svo FFX:P"
        },
        {
            "user": "cucular",
            "user_id": "7619",
            "date": "2003-12-18 22:04:04",
            "id": "1415117",
            "reply_to_id": "1415116",
            "text": "Ég verð að segja (án þessa að reyna að vera leiðinlegur við neinn) að mér finnst þetta bara barnaskapur, ég hef horft á hálffullorðið fólk nánast slást útaqf þessu, fávitaskapur. Þetta eru skiptar soðanir og þessi stóri hópur af fólki virðist ekki geta troðið þeirri hugmynd inn í……..farinn að hljóma svoldið ofsagjarn, hættur.\nÉg segi VI, alla leið."
        },
        {
            "user": "cucular",
            "user_id": "7619",
            "date": "2003-12-20 02:22:36",
            "id": "1415118",
            "reply_to_id": "1415117",
            "text": "Já - það er alltaf gaman að spjalla um og ræða skoðanir, svo lengi sem maður er málefnalegur og tillitssamur. Ég er alveg sammála þér, það er hræðilegt að horfa upp á fólk fara út í eitthvað skítkast og leiðindi, bara af því að því líkar öðruvísi við sinn hvorn leikin, og aðrar hliðar á hvorum.\nEn samt er gaman að heyra af hverju fólki finnst ákveðinn leikur betri en annar - sérstaklega ef maður hefur aðrar skoðanir sjálfur.\nHann var geðveikt flottur þessi steampunk-heimur í FFVI - og það var líka svo frábært hvað þeir voru farnir að kunna vel á SNES tölvuna, þeir gerðu svo rosalega margar flottar senur í leiknum - eins og byrjunarkynningin - magitek vélarnar þrjár á gangi í gegnum hríðina að fjallaþorpinu… Óperusenan, og útsýnið þegar hópurinn kleif fjöll nokkrum sinnum í leiknum.\nJá, snilld."
        },
        {
            "user": "Riku",
            "user_id": "34766",
            "date": "2003-12-20 13:32:52",
            "id": "1415119",
            "reply_to_id": "1415116",
            "text": "vertu þolinmóður þegar þú spilar hann… hann er nokkuð góður og ég held að þú ættir að klára 9… annars kemur það mér ekki við"
        },
        {
            "user": "cucular",
            "user_id": "7619",
            "date": "2003-12-22 07:17:45",
            "id": "1415120",
            "reply_to_id": "1415119",
            "text": "Já, ég var svosem líka bara á leiðinlegum stað. Kominn á disk 3, þar sem ég var í hofinu sem ekki er hægt að galdra i (ef ég man rétt) - og einhvern vegin voru persónurnar mínar ekki nógu öflugar til að lifa af.\nKannski maður hendi honum í vélina í einhverju fríinu og klári leikinn."
        },
        {
            "user": "Riku",
            "user_id": "34766",
            "date": "2003-12-23 21:36:30",
            "id": "1415121",
            "reply_to_id": "1415120",
            "text": "það er gott að þú sért að byggja upp nýtt attitude gagnvart FFIX, því þetta er MJÖG góður leikur…"
        },
        {
            "user": "cucular",
            "user_id": "7619",
            "date": "2003-12-26 20:27:21",
            "id": "1415122",
            "reply_to_id": "1415121",
            "text": "Já… Hvað finnst þér vera það sem gerir hann svona góðan? (þ.e. af hverju finnst þér hann góður?)"
        },
        {
            "user": "Riku",
            "user_id": "34766",
            "date": "2003-12-28 20:13:30",
            "id": "1415123",
            "reply_to_id": "1415122",
            "text": "húmorinn, characterarnir… 4 í bardaga, sagan, graffíkin… uhh, what´s not to like???"
        },
        {
            "user": "bidas2",
            "user_id": "46055",
            "date": "2003-12-31 14:51:09",
            "id": "1415124",
            "reply_to_id": "1415123",
            "text": "“húmorinn, characterarnir… 4 í bardaga, sagan, graffíkin… uhh, what´s not to like???”\nwhat´s not to like?!?´ég skla svara því: húmorinn,\ncharacterarnir og sagan að mínu mati"
        },
        {
            "user": "Riku",
            "user_id": "34766",
            "date": "2004-01-02 17:57:29",
            "id": "1415125",
            "reply_to_id": "1415124",
            "text": "ekki eru allir geðveikir á kleppi… nei grín… það er munur á öllum, þess vegna finnst mér þetta vera góður leikur en ekki þér… einfalt… og já, ég skal muna að segja: mér finnst."
        },
        {
            "user": "Vilhelm",
            "user_id": "2179",
            "date": "2003-12-31 18:15:48",
            "id": "1415126",
            "reply_to_id": "1415123",
            "text": "Húmor er ekki til staðar.\nPersónurnar eru leiðinlegar og áður en maður veit af langar manni að þær fremji sjálfsmorð.\n4 í bardaga … öhh … það er ekki góð ástæða.\nSagan var hræðileg. Okay, flott konsept, en illa unnið úr því.\nGrafíkin er verri en í FFVIII… afturför, s.s."
        },
        {
            "user": "bidas2",
            "user_id": "46055",
            "date": "2003-12-31 14:46:34",
            "id": "1415127",
            "reply_to_id": "1415121",
            "text": "“það er gott að þú sért að byggja upp nýtt attitude gagnvart FFIX, því þetta er MJÖG góður leikur…”\nÞað finnst ekki öllum hann “MJÖG góður leikur”\nhann er fínn að mínu mati en ekkert meistaraverk.\nÉg er að hvetja alla hérna að skrifa “mér finnst” eða ekkað þannig til að sína skoðanir en ekki alhæfinga"
        },
        {
            "user": "siggikorn",
            "user_id": "47904",
            "date": "2004-03-17 14:42:38",
            "id": "1415128",
            "reply_to_id": "1415115",
            "text": "ég vil bara segja að 9 var einn besti leikurinn og ekkert að athuga við battle systemið í honum eina var að maður var soldið lengi að komast í trance og svo fór það ef maður notaði það ekki í bardaganum gat aldrei sparað það :( en annars flottur leikur og skil hversu margir kvarta yfir honum"
        },
        {
            "user": "cucular",
            "user_id": "7619",
            "date": "2003-12-18 02:08:16",
            "id": "1415129",
            "reply_to_id": "1415097",
            "text": "Helvítis leikjatölvu einokun. Af hverju ekki að gefa þessa leiki bara út á einu vélinni sem langflestir eiga? PC"
        },
        {
            "user": "cucular",
            "user_id": "7619",
            "date": "2003-12-18 09:32:21",
            "id": "1415130",
            "reply_to_id": "1415129",
            "text": "Það eiga voðalega fáir í japan PC-tölvu… og ef þeir eiga hana líta þeir ekki á hana sem leikjatölvu:P Nokkuð skrítið, en þeir bara nenna ekki að standa í þessum uppsetningarvandræðum og ef maður á ekki nógu góðan vélbúnað - eða hvað sem það er, þá verða PC leikir ekki vinsælir í Japan.\nEn ef þú lítur á björtu hliðarnar þá gáfu þeir út FFVII og FFVIII (og FFIX líka kannski?) og einnig FFXI á PC. Kannski FFX og FFXII komi á endanum.\nAnnars virðist Square (Square Enix) vera fyrirtæki sem vill frekar fullnýta þá tölvu sem er vinsælust en að gefa út leik á öllum tölvunum og vera þá undir hömlum þess sem allar tölvunar geta eins."
        },
        {
            "user": "Jormundgand",
            "user_id": "19854",
            "date": "2003-12-19 18:01:10",
            "id": "1415131",
            "reply_to_id": "1415097",
            "text": "Frábær grein. Miklu betri grein en ég hef nokkurn tíma gert :)\nÉg hlakka eiginlega meira til þessa leiks eftir þessa grein en ég hlakka til jólanna :D\nJóla-LPFAN"
        },
        {
            "user": "cucular",
            "user_id": "7619",
            "date": "2003-12-20 02:50:07",
            "id": "1415132",
            "reply_to_id": "1415131",
            "text": "Takk kærlega!\nVið verðum að reyna að vanda okkur til að gera sem skemmtilega læsilegast efni fyrir samfélagið hérna;)\nÞetta er nú bara eitt besta hrós sem ég hef fengið."
        },
        {
            "user": "Veteran",
            "user_id": "26501",
            "date": "2003-12-19 18:10:26",
            "id": "1415133",
            "reply_to_id": "1415097",
            "text": "Flott grein. Mér heyrist söguþráðurinn nú bara vera blanda af einhverjum öðrum. Leikurinn hljómar samt ágætlega. Það verður svolítið skrítið að sjá aðalpersónurnar ekki verða hrifin af hvort öðru. En kannski góð breyting. Oh well"
        },
        {
            "user": "cucular",
            "user_id": "7619",
            "date": "2003-12-20 02:51:39",
            "id": "1415134",
            "reply_to_id": "1415133",
            "text": "Já, það Yasumi Matsuno (leikstjóri leiksins og sögusmiður) er nú þekktur fyrir að vera með ansi djúpar pælingar, þannig að ég er að vona að þetta verði eitthvað meira krassandi."
        },
        {
            "user": "Carnage",
            "user_id": "41265",
            "date": "2003-12-22 00:41:33",
            "id": "1415135",
            "reply_to_id": "1415097",
            "text": "Já frábær grein, en það sem er að fara í taugarnar á mér er að ég finn ekki fyrir neinu “nýju” í samb. við FF XII, eins og með hina á undan, þá var alltaf bara umhverfið og allt bara svo allt öðruvísi og hefu það oftar enn ekki einkennt FF leikjaröðina, þessi minnir mig eitthvað svo á FFX, en það er nú ekkert að marka strax, verður ábyggilega geðveikur leikur."
        },
        {
            "user": "cucular",
            "user_id": "7619",
            "date": "2003-12-26 21:55:34",
            "id": "1415136",
            "reply_to_id": "1415135",
            "text": "Já, það er vissulega rétt, það sem hefur verið sameiginlegt með FF leikjunum hefur yfirleitt verið bara hvernig boðskapur eða hvernig saga leikirnir flytja, þ.e. einhver ungmenni sem rísa gegn óréttlæti heimsins og bjarga honum á endanum, breyta til batnaðar. Þannig að í hverjum leik er umheimurinn og aðstæður ólíkar, þó heildarumgjörðin sé keimlík (og svo eru Chocobo-fuglar í hverjum leik, og einhver veigamikil persóna heitir Cid).\nEn það gæti komið skemmtilega út að gera svona endurnýttan heim (Ivalice úr FFT og FFTA) stærri og þannig í raun raunverulegri - hann gerist líka á öðrum tímapunkti og öðrum heimshluta en hinir leikirnir.\nSvo er líka enginn sérstakur/aðskildur bardagaskjár, óvinirnir berjast bara við mann á sama korti og maður ferðast um á, og sama og bæirnir eru, samanber Chrono Trigger - það á eftir að koma nokkuð öðruvísi út."
        },
        {
            "user": "jabbi",
            "user_id": "28001",
            "date": "2004-01-20 20:45:44",
            "id": "1415137",
            "reply_to_id": "1415097",
            "text": "Þessi heimur Ivalice er sá sami og leikirnir Final Fantasy Tactics, sem var á Playstation 1 og var reyndar ekki gefinn út í Evrópu heldur aðeins í Japan og Bandaríkjunum, og í Final Fantasy Tactics Advance, sem er eiginlegt framhald FFT á PS1 á GameBoy Advance handtölvunni.\nþetta er ekki rétt ef þú hefðir spilað Tactics og tactics advance þá vissiru að þessir hafa bara eitt sameiginlegt og það er nafnið ivalice fyrri tactics leikurinn er líkur ffx-2 en advance er eins og leikurinn sem þú varst að lýsa varðandi dómaranna og það =)\nþú hefur rétt fyrir þér Vagrant Story og frábæri leikurinn Fantasy Tactics eru báðir með rosalega söguþræði!!!!\nmyndavélinn verður einnig ekki föst á einum stað í ffx-2\nYasumi Matsuno er ekkert nema bara snillingur og hann hefur komið við sögu í gerð margra leikja fleiri en bara þessa tveggja!\np.s. það verður kannski gerð final fantasy mynd bygð á söguþræði ffVII!!!! ég hlakka til að sjá hana =)"
        },
        {
            "user": "cucular",
            "user_id": "7619",
            "date": "2004-01-24 02:03:02",
            "id": "1415138",
            "reply_to_id": "1415137",
            "text": "Tja, ég myndi nú ekki segja FFT líkan FFX-2…:P\nFFX-2 er í fyrsta lagi með ATB kerfi, en ekki umferðakeyrt grimmt herkænskukerfi:)\nÉg er einmitt að spila Tactics núna. Frábær leikur;)\nErtu kannski að tala um Final Fantasy VII: Advent Children? 60 mínútna löngu tölvugerðu kvikmyndina sem Square-Enix gefa út í sumar, og sýnir atburði eftir enda leiksins? Kíktu á www.adventchildren.net"
        },
        {
            "user": "jabbi",
            "user_id": "28001",
            "date": "2004-02-02 15:02:03",
            "id": "1415139",
            "reply_to_id": "1415138",
            "text": "ég meinti FF-X ekki X-2 sorry =(\nhve langt ertu kominn? í tactics\nnei ég er að tala um mynd í fullri lengd byggða á sögunni!!!"
        },
        {
            "user": "cucular",
            "user_id": "7619",
            "date": "2004-02-03 01:33:01",
            "id": "1415140",
            "reply_to_id": "1415139",
            "text": "Ó, ég skil. Jú, það er nokkuð til í því að líkja FFX og FFT bardögunum saman, því bardagakerfið í FFX var hannað af gaurnum sem gerði bardagana í Front Mission leikjunum, og þeir eru herkænsku-hlutverkaleikir eins og FFT er - nema með risastórum vélmennum.\nÍ FFX eru náttúrulega umferðir á meðan rauntíma ,,hlöðunarsláar\" kerfið (e. Active Time Battle) var í FF5-9…\nÉg kláraði Tactics um daginn! Frábær leikur. Skemmtilega flókinn söguþráður, alls ekki augljós og djúpar pælingar um stéttaskiptingu og ákvarðanatökur… Og örugglega skemmtilegasta bardagakerfi sem ég hef spilað í FF leik. Fyrsti leikurinn í langan tíma sem er virkilega gaman að berjast í bara til að þjálfa karakterana sína.\nFinal Fantasy VII mynd í fullri lengd? Hvar heyrðirðu það, og hvenær?"
        },
        {
            "user": "jabbi",
            "user_id": "28001",
            "date": "2004-02-11 15:47:43",
            "id": "1415141",
            "reply_to_id": "1415140",
            "text": "fft er besti leikurinn að mínu mati!!! :)\nþað er strákur með mér í skóla msti ff snillingur sem ég þekki hann á alla leikina og svoleðis og hann sá það inn á einhverri vefsíðu og ég trúi honum því ef þú spyrð hann um eitthvað í sambandi við ff tactics-xii þá veit hann það!!"
        }
    ]
}
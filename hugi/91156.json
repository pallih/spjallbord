{
    "forum_title": "Deiglan",
    "user": "kazaaguy",
    "user_id": "17821",
    "date": "2002-09-06 21:34:17",
    "title": "Dauðarefsingar og Lífstíðardómar",
    "text": "Ég er svo skrítinn að mér finst að að ættu að vera dauðarefsingar á íslandi, ég meina akkuru ekki fólk sem er búið að margdrepa og allskonar svoeliðis eyðileggja líf annarra ég meina ég veit að þið hugsið margdrepa…nei það er ekkert svoeliðis á íslandi mar, en það er nú svoleiðis samt, ég er ekki að meina að það eigi ekki að drepa fólk sem steldur nammi úr nammibörum eða eitthvað, heldur fólk sem er búið að fyrirgjöra lífi sínu t.d með því að marg nauðga börnum og svoeliðis  Ég skil ekki fólk sem finst að það ættu ekki að vera dauðarefsingar ég meina eye for an eye. Kanski heldur ekki endilega dauðarefsingar heldur allavega lífstíðarfangelsi þó að það sé dýrt ég meina akkuru ekki að byggja eitthvað fangelsi sem að fólk fær ekki mat frá veitingastöðum eða sjoppum ÞAÐ ER SVOLEIÐIS ég þekki mann sem hefur farið í fangelsi og hann fékk mat úr sjoppu svona hamborgara og franskar og svoeliðis… Þetta er svona þó að þið trúið því ekki ég meina mín vegna má búa til ásvits útí viðey fyrri barnaníðinga….Kanski ekki alveg en samt mér finst allavega að það megi vera dauðarefsingar og lífstíðarfangelsi ég er ekki hissa að það kosti 2 millur að halda fanga uppi á ári fyrst að þeir fá bara mat frá veitingahúsum og sjoppum BARNANÍÐINGA Á AÐ DREPA MEÐ ÞVÍ SEM HENDI ER NÆST OG HANANÚ…Ekki að dekra við þá í einahverjum laz-boy klefa heldur bara gasklefa það þarf ekki að vera dýrt að halda uppi föngum… En endilega segið álit ykkar mig langar að vita hvað öðru fólki finst um dauðarefsingar og lífstíðarfangelsi…Og munið að þetta er skoðun ekki lög þannig að……. P.s ég veit að ég kann ekki á punkta… :p :)",
    "url": "https://www.hugi.is/deiglan/greinar/91156/daudarefsingar-og-lifstidardomar/",
    "url_id": "91156",
    "id": "654848",
    "replies": [
        {
            "user": "Apache",
            "user_id": "22151",
            "date": "2002-09-07 20:48:44",
            "id": "654849",
            "reply_to_id": "654848",
            "text": "Kazaaguy - ég skil afstöðu þína mjög vel og verð oft sammála, um stundarsakir a.m.k. þegar ég les um t.d. morð og ég tala nú ekki um barnamorð eins og í Englandi um daginn.  Ég er alveg sammála um að fangelsin hér eru hlægileg og dómar allt of vægir.  T.d. dómurinn yfir manni sem drepur, er ekki nema í hæsta lagi 16 ár, og svo labbar hann eftir kannski 2/3 af dómnum.  Þetta er ekki bara grátlega fyndið, heldur móðgun við alla eftirlifandi ættingja hins myrta og í raun alla þjóðina.  Nei, það á að vera lífstíðarfangelsi fyrir morð, og lífstíð á að þíða lífstíð, a.m.k. þar til viðkomandi verður 80 ára.  Dauðarefsing kemur til greina í mjög extream málum, t.d. gegn nýnasistum sem myrða fjölskyldur.  Það er líka náttúrulega miklu ódýrara fyrir samfélagið - Walking the Green Mile!"
        },
        {
            "user": "gmaria",
            "user_id": "6128",
            "date": "2002-09-08 02:34:49",
            "id": "654850",
            "reply_to_id": "654849",
            "text": "Apache.\nEin spurning í framhaldi af þessu þínu innleggi.\nHvað finnst þér um “mannorðsmorð” og dóma varðandi meiðyrði þar sem um er að ræða meðvitaða árás eins einstaklings á annan í formi “ lyga ” fullyrðinga og alhæfinga viðkomandi í skoðanaskiptum á opinberum vettvangi.\nHvað ættu dómar að vera þungir í slíkum málum ?\nkv.\ngmaria."
        },
        {
            "user": "dunalana",
            "user_id": "14533",
            "date": "2002-09-07 22:06:20",
            "id": "654851",
            "reply_to_id": "654848",
            "text": "Já, við höfum fáránlegar refsingar við alvarlegum glæpum. Réttarkerfið hér á Íslandi er til skammar í sumum af þeim málum. En við megum ekki verða of hörð. Dauðarefsingar er nokkuð sem má ekki tala um í fljótfærni. Lítum á þetta með raunsæjum augum, manneskja sem nauðgar, myrðir eða misþyrmir einhverjum á einhvern hátt, haldiði að hún sé ekkert veik? Andleg heilsa slíkrar persónu er ekki í réttu ástandi mundi ég halda. Á það þá að bitna á honum/henni að hún sé einfaldlega ekki heilbrigð? Ég er ekki að segja að það eigi að réttlæta slíka glæpi með því að fela hann og afsaka á bak við veikindi eða nokkuð þess háttar. Manneskjan ber fulla ábyrgð á gjörðum sínum og ekkert breytir því. Hins vegar verður að líta svona mál réttum augum og hugsa: hver er sanngjarnasta leiðin til að framfylgja réttlæti? Hver er hin rétta lausn? Er það rökrétt að hefna fyrir dauða með lífláti? Þú minntist á “auga fyrir auga, tönn fyrir tönn”. Er það í alvöru sanngörn regla? Það er í raun ekki hægt að taka svona til orða og alhæfa með þessum hætti. Það verður að vega og meta heilsufarslegan bakgrunn persónanna í málinu og síðan taka réttmæta ákvörðun. Það er allavega mín skoðun á þessu máli, ég auðvitað virði fullkomlega skoðanir ykkar hinna :) en ég hef komið mínu á framfæri og þakka fyrir mig :)"
        },
        {
            "user": "Trixie",
            "user_id": "2522",
            "date": "2002-09-07 22:08:34",
            "id": "654852",
            "reply_to_id": "654848",
            "text": "Ath: Eg mida tetta vid USA\nKazaaguy: Daudarefsingar kosta samfelagid miklu meiri pening heldur en listidarfangelsi, vegna tess hve oft fangar a daudadeild gera afryjad domum sinum. Allur logfraedikostnadurinn fellur a skattgreidendur, tvi audvitad vilja allir vera vissir um ad enginn se tekinn af lifi an tess ad ollum vafa se eytt! Barattufolk gegn daudarefsingum notar kostnadinn sem eitt af tolum sinum, tannig ad tau rok hja ter eru tvi midur ekki gild.\nHefur tu einhvern timann heimsott fangaklefa? Tad eru sko engir L-Z Boy stolar tar, og tetta er ekkert hotel (nema fyrir ta sem kannski hafa ekki notid tess ad lifa mannsaemilegu lifi). Og personulega finnst mer tad meiri refsing ad svipta folk ollu sjalfraedi til lifstidar, heldur en ad svipta tad lifi, enda motfallin daudarefsingum. Eg trui lika stadfastlega a endurhaefingu, og ad veita miklu meiri hjalp til fanga med gedveilur."
        },
        {
            "user": "siggibet",
            "user_id": "8305",
            "date": "2002-09-07 22:31:35",
            "id": "654853",
            "reply_to_id": "654848",
            "text": "Þú segir það kazagutti…..\nJú stundum þegar maður fréttir af hræðilegum limlestingum á börnum og minnimáttar af völdum einhverra sjúkra einstaklinga, þá finnst manni það réttast að sálga þeim… líkt og með þessar tvær 10 ára… 10 ára.. þá lék ég mér með Turtles.. í slíku finnst manni að réttast væri að hengja slíka menn. Í Kína voru tveir ungir krakkar dæmdir í lífstíðar fangelsi, eða því sem næst fyrir hrottalega íkveikju sem tók um 20 manns í gröfina. Eina ástæðan fyrir því að þeir voru ekki skotnir var að þeir voru ekki nema um 13 eða 14 ára.\nKaninn er auðvitað eitt það skrítnasta fyrirbæri í heimi. Hann segist málsvari réttlætis og friðs en er samt með dauðarefsingar í gildi. Þeir líta niður á Rússa t.a.m. en ekki er sú blanka þjóð með dauðarefsingar, er það?\nKannski er í lagi að taka fólk af lífi… líkt eins og þegar um morð á börnum er að ræða eða e-ð svo hrikalegt hefur verið framið að enginn fangelsisdómur er næg refsing. Ekki nema að gamli góði stekkingarbekkurinn verði sóttur úr geymslu en ég held að viss félagasamtök væru ekki sátt við slíkt :þ\nEeeeeen þetta er nú ekki fyrir okkur að segja til um, hvað er rétt og hvað er rangt… það getur enginn… aðeins einn getur það… hver ætli það sé?\nSiggibet"
        },
        {
            "user": "Cherub",
            "user_id": "413",
            "date": "2002-09-07 23:34:28",
            "id": "654854",
            "reply_to_id": "654853",
            "text": "Úff, vandmeðfarið málefni!\nÍ grófum dráttum er ég mjög sammála ‘dunalana’ en mín skoðun er sú að dauðarefsingar eigi ekki rétt á sér. Ekki vegna þess að það endar alltaf einn og einn saklaus í stólnum heldur vegna þess að ég held að dauðarefsing sé hin auðvelda en ekki hin “rétta” lausn.\nEnginn er vísvitandi illur sagði Sókrates á sínum tíma og ég held satt að segja að hann hafi haft nokkuð til síns máls. Við erum öll jafn saklaus og krúttleg þegar við komum í heiminn. Við fáum ekki að velja hvernig aðstæður við fæðumst inn í, hverjir foreldrar okkar eru, hvernig uppeldi við fáum né hvort við veikjumst andlega (og líkamlega ef út í það er farið) einhvertíma á lífsleiðinni.\nÉg einfaldlega get ekki trúað því að fólk sem myrðir börn, fjölskyldur eða fólk af öðrum kynþætti á hrottafenginn hátt sé, (hmm.. erfitt að orða þetta vel), í einhverjum djöfullegum skilningi “illt” - með rauð augu eða horn á haus.\nVissulega er það í eðli okkar að bregðast þannig við að gjalda líkt með líku rétt eins og lög Hammúrabís kváðu á um - auga fyrir auga, tönn fyrir tönn. Þegar maður les í blöðunum eða heyrir í útvarpinu um hrottafengin morð, barnanauðganir, stríðsglæpi og allt þetta hryllilega sem mannskepnan er fær um langar mann helst að gerandanum sé refsað grimmilega, hann pyntaður eða já - tekinn af lífi.\nEn held að það sé skylda okkar að hunsa dýrshvatirnar og átta okkur á því að það dugir ekki bara að losa okkur við vandamálin heldur verðum við að takast á við þau. Refsing á að þjóna tilgangi en ekki þeim tilgangi að láta glæpamanninum líða illa andlega og/eða líkamlega, og svo þegar hann losnar úr prísundinni þá fer hann aftur í sama vítarhringinn sem varð til þess að hann framdi glæpinn eða geðræna vandamálið sem hrjáði hann er ennþá til staðar og ekkert hefur breyst.\nÉg er kannski soldið að vaða úr einu í annað en þetta er vissulega angi af sama meiði. Önnur pæling: ég meina veltið því fyrir ykkur hvað ofbeldi og pyntingar hafa spilað stórt hlutverk í mannkynssögunni þegar kemur að því að refsa fólki! Ætli hlutirnir væru öðruvísi í dag og við kynnum ráð til að koma í veg fyrir hrottafengna glæpi ef við hefðum einbeitt okkur að því að rannsaka, leysa og komast fyrir vandamálin sem orsaka glæpi í staðinn fyrir að berja þá sem fremja voðaverkin - það er auðvitað lang auðveldast að afskrifa vandann í flýti og flengja því fram að hann X eða hún Y hafi verið “ill” eða komin(n) frá kölska. Að þessu leiti spila trúmál ábyggilega stórt hlutverk í sögunni hvað þetta atriði varðar.\nHeimurinn verður líklega aldrei fullkominn staður, en við getum amk stefnt að því..\np.s. kazaaguy.: greinarmerki skipta ÖLLU máli (\",)"
        },
        {
            "user": "xark",
            "user_id": "1706",
            "date": "2002-09-08 00:29:05",
            "id": "654855",
            "reply_to_id": "654854",
            "text": "jú ég held að “enginn er vísvitandi illur” gæti ekki alveg pasað. Það var þáttur á discovery um að sumir einfaldlega fæðast með glæpahneigð útaf erfðum :)"
        },
        {
            "user": null,
            "user_id": null,
            "date": "2002-09-08 16:22:52",
            "id": "654856",
            "reply_to_id": "654855",
            "text": "tholli:\nOg hvað með það þótt menn fæðist með glæpahneigð vegna erfða?  Það er ekki þar með sagt að þeir verði að láta undan.  Lofthræðsla gæti allt eins verið erfðatengd.  Það þýðir ekki að menn geti ekki sigrast á henni og gerst húsamálarar eða fjallgöngumenn.  Alkohólismi er arfgengur (eða svo er sagt), en það er ekki þarmeð sagt að menn hafi ekki sigrast á honum."
        },
        {
            "user": "Cherub",
            "user_id": "413",
            "date": "2002-09-08 20:42:09",
            "id": "654857",
            "reply_to_id": "654855",
            "text": "Gott að sjá hvað margir eru á móti dauðarefsingum! Alltaf gaman þegar fólk er á sömu skoðun og maður sjálfur (“,)\nÞað kom mér samt á óvart hversu margir voru hlynntir dauðarefsingum í skoðanakönnuninni á þessu áhugamáli - um 29% eða tæpur þriðjungur!\ntholli:\nGetum við ekki verið sammála um að þeir sem fæðast á einhvern hátt ”illir“ vegna erfða eins og þú sást þátt um á Discovery séu með erfðagalla?\nÞeir sem eru með erfðagalla hljóta að teljast veikir á einhvern hátt.\nMenn geta varla gert neitt að því þó þeir séu veikir og því hlýtur fullyrðing Sókratesar að standast: ”Enginn er +vísvitandi+ illur“.\nDelenn:\n”Er ekki nærri lagi að líta á það sem er að í þjóðfélaginu og lagfæra það?“\nNákvæmlega! Það er einmitt það sem ég vil meina: það ætti að vera lagt út frá því að lagfæra/koma í veg fyrir vandamálin í stað þess að sópa þeim undir teppi með dauðarefsingum.\nVarðandi það sem einhver sagði um að fólk væri dæmt saklaust til dauða þá má geta þess að það er t.d. enn verið að dæma fólk til dauða fyrir stjórnmálaskoðanir í Kína, í múslimahéraðinu Xinjiang. Svo ekki sé nú minnst á allan titlingaskítinn sem talibanar í Afganistan tíndu til hjá þeim fjölda fólks sem þeir ”dæmdu\" til dauða.\nEn hugsið ykkur - að vera dæmdur til dauða fyrir skoðanir, árið 2002."
        },
        {
            "user": "Nuff",
            "user_id": "365",
            "date": "2002-09-08 13:50:32",
            "id": "654858",
            "reply_to_id": "654853",
            "text": "Það má nú ekki alhæfa að kaninn sé með dauðarefsingar.\nÞær eru nú bara í íhaldssömustu fylkjunum. Fylkin ráða því sjálf. Ekki stjórnin í Washington.\nSvo eru alltaf að koma upp á yfirborðið í BNA að menn hafa verið dæmdir saklausir(og jafnvel teknir af lífi sem slíkir) og það mun vega þungt í baráttunni gegn dauðarefsingum þar."
        },
        {
            "user": "Nuff",
            "user_id": "365",
            "date": "2002-09-08 14:07:02",
            "id": "654859",
            "reply_to_id": "654858",
            "text": "Nuff, ertu viss? Ég vona að þú hafir rétt fyrir þér (og um að fylkin ráði því sjálf en ekki stjórnin í Washington), en eftir því sem ég hef heyrt þá eru dauðarefsingar enn við lýði í New York-fylki og Kaliforníu til dæmis. Eru það íhaldssöm fylki? :/\nEn það er rétt að fólk hefur verið tekið af lífi saklaust. Það er sorglegt. En er það ekki sjaldgæfara núna, eftir að DNA-tæknin kom til sögunnar?\nHvað um það, dauðarefsingar eru alltaf dauðarefsingar, og ættu ekki að eiga sér stað… :(\nAnnað sem ég gleymdi að nefna áðan í sambandi við réttarfarið í USA, er þetta nýja mál með strákana tvo sem myrtu föður sinn með hafnaboltakylfu. Þeir eiga víst að hafa fengið LÍFSTÍÐARDÓM, án möguleika á náðun!!! Hvað er að?!?! Þetta eru BÖRN!!! Og þeir eiga greinilega eitthvað bágt. Þeir þurfa sálfræðilega hjálp, og ekki lífstíðarfangelsi. Vonandi fá þeir þá hjálp sem þeir þurfa…"
        },
        {
            "user": "Nuff",
            "user_id": "365",
            "date": "2002-09-08 15:16:02",
            "id": "654860",
            "reply_to_id": "654859",
            "text": "Delenn\nÞað er teygjanlegt hugtak hvað séu íhalssöm fylki og ekki.\nEf t.d. Republikkanar ráða fylkinu, getur það flokkast undir íhaldsöm fylki. Demókratar eru mun frjálslyndari almennt og almennt á móti dauðarefsingum, með hertari byssulögum og með fóstureyðingum(innan settra marka).\nOg mörg fylki hafa dauðarefsinu, en nýta sér hana ekki. Bara látið leika á reiðanum og allir eru ‘ánægðir’."
        },
        {
            "user": "falcon1",
            "user_id": "11649",
            "date": "2002-09-09 18:30:31",
            "id": "654861",
            "reply_to_id": "654859",
            "text": "Delenn,\nþað er mín skoðun að allir (eldri en 10 ára) þeir sem fremja morð eiga að dúsa í fangelsi það sem eftir er af ævi þeirra. Þeir eru að afsala sér ÖLLUM réttindum með því að fremja þennan glæp.\nHafa ber í huga að morð er mesti glæpur sem nokkur getur framið!\nBtw. ég veit ekki til þess að börn yngri en 10 ára viti nokkuð hvað þau eru að gera, þannig að ég lít það “vægari” augum.\nPælið í því að ef að terroristi myndi sprengja sprengju í mannþvögunni á menningarnótt Reykjavíkur þá fengi hann AÐEINS 16 ÁRA dóm!!!\nAnnað væri ekki leyfilegt lögum samkvæmt.\nkveðja,\nFalcon1"
        },
        {
            "user": "danna",
            "user_id": "13515",
            "date": "2002-09-10 09:03:26",
            "id": "654862",
            "reply_to_id": "654861",
            "text": "Af hverju 10 ára?\nFinnst þér að 11 ára barn sem myndi lenda í þeirri ógæfu að verða t.d. öðru barni að bana í fíflaskap (hefur gerst) sé að fullu ábyrgt og eigi skilið lífstíðardóm?\nHvað er að því að miða við 15 ára aldurinn eins og er í dag?\nÞað er ekki rétt að hámarksrefsing sé 16 ár. Hámarksrefsing er lífstíðarfangelsi. Það hefur m.a.s. verið dæmt í héraðsdómi lífstíðarfangelsi (mig minnir að það hafi verið aðilinn sem var að fremja manndráp í annað sinn, á skilorði) en sá dómur var mildaður í hæstarétti. Dómahefðin hefur ekki unnið sér þann sess að dæma í lífstíðarfangelsi en ég held að það komi að því."
        },
        {
            "user": "falcon1",
            "user_id": "11649",
            "date": "2002-09-10 17:06:11",
            "id": "654863",
            "reply_to_id": "654862",
            "text": "Sæl danna,\n15 ár er of hár aldur til að miða við. Fólk sem er 12+ (allavega) hefur skilning á því að það er ljótt/glæpur að drepa annað fólk. Og þegar það hefur skilning á því, þá þarf ekkert að hlífa því sérstaklega við refsingum.\nBtw. dæmið sem þú nefnir, gæti flokkast sem slys. En það fer allt eftir við hvaða aðstæður það átti sér stað o.s.frv.\nEinnig, það þýðir ekkert að hafa voða flotta setningu sem segir að hámarksrefsing sé lífstíðarfangelsi ef það er ALDREI farið eftir henni!\nHvar er viðmiðunin? Hversu marga má drepa áður en maður fær lífstíðardóm? Menn sem hafa drepið oftar en einu sinni hafa fengið að ganga lausir í gegnum tíðina, og það er ekkert að breytast.\nEf við eigum að bíða eftir því að einhver dómhefð nái uppí lífstíðardóm, þá þurfum við að bíða í nokkur hundruð ár. Eigum við að þurfa að þola það?\nkveðja,\nFalcon1"
        },
        {
            "user": "Nuff",
            "user_id": "365",
            "date": "2002-09-08 16:28:01",
            "id": "654864",
            "reply_to_id": "654858",
            "text": "Alríkisstjórnin ætti þó að geta haft áhrif á lagasetningar einstakra ríkja, og þá m.a. í þessum málum.  Að minnsta kosti grunar mig að allt færi í bál og brand ef eitthvert ríkið tæki sig til og ákvæði að leyfa sölu á eiturlyfjum algerlega, þannig að menn gætu staðið úti á götu og selt heróín án nokkurra afskipta frá löggunni.\nSvo hafa alríkisdómstólar dæmt menn til dauða, ef ég man rétt, eins og gerðist með hann McVeigh.  Hann var, minnir mig, ekki dæmdur af neinum fylkisdómstól heldur af alríkisdómstól.  Ef ég man rétt, þá stenst sú alhæfing alveg að BNA stundi dauðarefsingar."
        },
        {
            "user": "Nuff",
            "user_id": "365",
            "date": "2002-09-08 20:25:24",
            "id": "654865",
            "reply_to_id": "654864",
            "text": "Alhæfing stenst engan veginn af eftirfanandi orsökum.\n25% fylkjanna banna dauðarefsingu(12)\nRestin leyfir það.\nAftökur í BNA frá 1977 til 1.jan 2002 eru 749\nÞar af 1/3 í Texas.\nÍ 50% fylkja(sem leyfa) 63\nÍ 6 fylkjum engin á sama tíma.(sem leyfa, t.d. New York)\nSuðurríkin skera sig almennt úr(fjöldi aftaka)\nTekið af www.fdp.dk\nSíða sem rekin er af andstæðingum dauðarefsingar.\nSvo ekki er hægt að alhæfa í þessu máli"
        },
        {
            "user": null,
            "user_id": null,
            "date": "2002-09-09 08:43:30",
            "id": "654866",
            "reply_to_id": "654865",
            "text": "Það stendur eftir sem áður, að bandaríska alríkið umber dauðarefsingar (annars hefði maður haldið að það hefði bannað einstökum ríkjum að stunda þær, ekki satt?).  Það er þannig full glannalega til orða tekið að segja BNA stunda dauðarefsingar, betra væri að segja að Bandaríkin, sem eru meira en 50 ríki (þ.e. meira en summa hlutanna, rétt eins og maðurinn er meira en líffærin), leyfi dauðarefsingar."
        },
        {
            "user": "idf",
            "user_id": "20187",
            "date": "2002-09-08 22:58:19",
            "id": "654867",
            "reply_to_id": "654853",
            "text": "Síðast þegar ég vissi voru dauðarefsingar enn í Rússlandi en, það er óbein duðarefsing að lenda í fangelsum þeirra, sjúkdómar eins og ólæknandi berklar drepa flesta þar að lokum."
        },
        {
            "user": "svejka",
            "user_id": "23416",
            "date": "2002-09-07 22:50:12",
            "id": "654868",
            "reply_to_id": "654848",
            "text": "Dauðarefsingar eru lélegasti refsi kostur sem völ er á. Rannsóknir hafa margsýnt að harðari refsingar skila sér ekki í lægri glæpatíðni og er dýrar samfélaginu. Sá maður sem sér þann kost skástann að fylgja löggjöf Hammúrabis hlýtur að búa yfir mikilli reiði og vera í mjög slæmu andlegu jafnvægi. Hvaða rétt höfum við til að drepa mann vegna þess að hann hefur drepið. Hvernig skilar það sér til samfélagsins. Það hefur m.a. komið í ljós að ef refsingar eru hertar þá verða glæpirnir einfaldlega skipulagðari og erfiðara verður að uppræta þá. Það er að ég held ein aðalástæða þess að íslensk stjórnvöld hafa haldið refsingum í lágmarki.\nSvo má náttúrulega benda á þá staðreynd að verstu glæpirnir í íslensku samfélagi, þ.e. morð og barnamisnotkun, eru glæpir sem iðulega eru framdir af einstaklingum í slæmu andlegu ástandi og oftar en ekki eru þeir geðsjúklingar. Hver getur t.d. sæst á annað en að barnaníðingar séu veikir einstaklingar? Enginn maður myndi fremja slík afbrot ef að það væri í lagi með hausinn á honum. Ég er þeirrar skoðunar að þessum mönnum beri að refsa, en ekki síður hjálpa að koma undir sig fótunum í samfélaginu. Geðsjúkdóma er hægt að lækna eða halda niðri með ýmsum aðferðum og það er ódýrara að veita barnaníðing sáluhjálp en að myrða hann vegna verka sinna."
        },
        {
            "user": "Slarti",
            "user_id": "10078",
            "date": "2002-09-11 03:40:47",
            "id": "654869",
            "reply_to_id": "654868",
            "text": "Ég er fylgjandi dauðarefsingu þegar um er að ræða barnaníðinga og morðingja.Það kostar okkur stórfé að senda þessa “menn” í endurhæfingu. Kúla í hausinn eða snærisspotti um hálsinn kostar bara nokkrar krónur.Dauðarefsing er því miður ekki notuð á glæpamenn hér á landi,en það er öllum konum frjálst að dæma ófædd saklaus börn sín til dauða,og flestum þykir það sjálfsagt.Og svo er það löglegt í þokkabót."
        },
        {
            "user": "gmaria",
            "user_id": "6128",
            "date": "2002-09-08 02:28:18",
            "id": "654870",
            "reply_to_id": "654848",
            "text": "kazaaguy.\nMér best vitanlega voru það einungis nazistar sem hafa nefnt til sögu gasklefa.\nLenging dóma og fangelsi full þýðir enga lausn, heldur það eitt að samfélagið vakni til vitundar um sitt hlutverk til þess að sporna við þróun mála þar sem þroski fyrir lífstíð á sér stað.\nkv.\ngmaria."
        },
        {
            "user": "mimir",
            "user_id": "1573",
            "date": "2002-09-08 03:49:23",
            "id": "654871",
            "reply_to_id": "654848",
            "text": "auga fyrir auga og við stöndum eftir með tvö ónýt augu."
        },
        {
            "user": "dunalana",
            "user_id": "14533",
            "date": "2002-09-10 15:11:31",
            "id": "654872",
            "reply_to_id": "654871",
            "text": "vel mælt ;)"
        },
        {
            "user": "lhg",
            "user_id": "4278",
            "date": "2002-09-08 13:12:40",
            "id": "654873",
            "reply_to_id": "654848",
            "text": "Athyglisverðar umræður!\nÉg hef einmitt verið að velta fyrir mér dauðarefsingum, allt frá því að hann Timothy McVeigh var tekinn af lífi hérna um árið. Ég sjálf hef alltaf verið harðlega á móti hvers konar dauðarefsingum af mannúðarástæðum, og hef alltaf litið á þær sem morð ofan á morð. Ég viðurkenni hinsvegar að stundum eru framdir glæpir bæði hérlendis og erlendis, sem verða til þess að maður spyr sig (eins og þessar hrottalegu nauðganir t.d.)… Þannig að stundum hreinlega veit maður ekki hvað manni á að finnast…?\nEn hvað um það. Það er eitt sem hefur brunnið svolítið á mér varðandi þetta efni, og það er munurinn á hinum ýmsu menningarsamfélögum. Sjáið til, í Evrópu (þar á meðal Íslandi) og öllum hinum vestræna heimi (nema USA, kem að því síðar)eru dauðarefsingar eitthvað sem tilheyrir fortíðinni (síðasta dauðarefsing hér á Íslandi var framkvæmd árið 1830 þegar Agnes og Friðrik voru hálshöggvin), og fyrir okkur er þetta eitthvað sem siðmenntaðar þjóðir, sem vilja hafa mannréttindi að leiðarljósi, hreinlega gera ekki! En síðan í Bandaríkjunum eru dauðarefsingar til staðar, og það er litið á þær sem góðar, réttlátar og nauðsynlegar. Og Bandaríkin eru eina vestræna ríkið sem iðkar enn dauðarefsingar! Hmmmm… Já, og í þriðja heiminum eru dauðarefsingar enn framkvæmdar, en nú er ég fyrst og fremst að ræða um hinn vestræna heim.\nEn nú hef ég svolítið verið að velta Bandaríkjunum fyrir mér. Ég á eina netvinkonu í Cleveland í Ohio, sem ég spjalla stundum við gegnum Yahoogrúppu sem við erum í (ásamt fleirum, þetta er svona netsaumaklúbbur, he he), og einn daginn bar dauðarefsingar á góma. Mary (svo heitir hún) er alfarið með dauðarefsingum og ég á móti, þannig að þetta urðu svolítið heitar umræður. Mary finnst alveg út í hött að halda morðingjum í fínum fangelsum á kostnað skattgreiðenda (ég get sosum verið sammála því); frekar bara taka þá af lífi! Ég fann að það var mikil reiði í henni, sem er skiljanlegt því hún hefur átt vini sem hefur verið nauðgað og síðan myrtir. Ég ætla ekki að fara út í smáatriði um það hvað við ræddum um, en við ákváðum bara að vera sammála um það að vera ósammála. :)\nEn það sem ég fékk á tilfinninguna eftir þessar umræður, var það að Bandaríkjamenn virðast ekki alltaf sjá út fyrir sinn eigin hlaðvarpa í þessum málum. Sjáið til, þeir segja: “Já, ég er algjörlega hlynntur dauðarefsingum, þannig framfylgjum við réttlætinu”. En þeir átta sig ekki á því að restin af hinum vestræna heimi hefur fyrir löngu aflagt dauðarefsingar! Af hverju ættu Bandaríkjamenn eitthvað frekar að halda í dauðarefsingarnar? Eru glæpir í Bandaríkjunum eitthvað grófari en t.d. í Evrópu??? - Hey, bíðið við… jú, þeir ERU það reyndar!!! Þá spyr maður sig, af hverju??? Hvað er að í bandarísku þjóðfélagi, sem veldur því að þar eru framdir svo hræðilegir glæpir, að það er talin ástæða til að taka menn af lífi fyrir þá? Er ekki nærri lagi að líta á það sem er að í þjóðfélaginu og lagfæra það? Spyr sá sem ekki veit…\nAnnars eru glæpir í Evrópu líka að versna stöðugt, eins og dæmin með nauðganirnar & morðin hér, svo og morðin á stelpunum tveimur í Bretlandi sanna. Heimurinn virðist greinilega vera að fara fjandans til…\nEn eru dauðarefsingar lausnin? Nú er það svo að í Bandaríkjunum er farið að hreinlega svæfa menn með sprautu eins og hverja aðra ketti. Það er eins og það sé litið á þá eins og hver önnur meindýr. En eru þetta ekki menn? Áttu þeir ekki við einhver vandamál að stríða, sem ollu því að þeir fóru yfir á veg glæpanna? Er lausnin bara að útrýma öllum sem fremja morð? Er það ekki líka morð? (Hvenær drepur maður mann og hvenær drepur maður ekki mann…) Svo hef ég nú heyrt e-s staðar að dauðarefsingar dragi alls ekki úr glæpum nema síður sé… Og ég held að dauðarefsingar séu tæpast framkvæmdar í Bandaríkjunum út af e-i “guðdómlegri réttlætiskennd”, fremur af illri nauðsyn (ég meina, hvað eiga þeir að gera við alla morðingjana???)\nEn í sambandi við refsingar hér á landi, þá eru þær skammarlega vægar! 16 vesæl ár fyrir morð, og 3 enn vesælli ár fyrir nauðgun! Heh… Mér finnst að það eigi að vera lágmark 30 ár fyrir morð og 10 ár fyrir nauðgun. :(\nPeace…"
        },
        {
            "user": "lhg",
            "user_id": "4278",
            "date": "2002-09-08 21:34:14",
            "id": "654874",
            "reply_to_id": "654873",
            "text": "Dauðarefsingar draga ekki úr glæpum.  Þeir sem eru fylgjandi þeim hafa barið sér á brjóst og stært sig af að glæpum hefur fækkað í Texas þar sem þeir hafa nú aldeilis sett í gír við að lífláta sem flesta en hins vegar nefna þeir ekki að glæpum hefur fækkað alveg jafn mikið annars staðar í Bandaríkjunum, líka í fylkjum þar sem eru ekki dauðarefsingar.\nÉg sé það heldur ekki fyrir mér að glæpamenn séu almennt að spá í hvaða refsingu þeir fái áður en þeir fremja glæpinn.  Það ætlar sér náttúrulega enginn að nást heldur."
        },
        {
            "user": "GaySir",
            "user_id": "17012",
            "date": "2002-09-08 23:37:57",
            "id": "654875",
            "reply_to_id": "654873",
            "text": "Það versta við dauðarefsingu og Bandaríkjamenn er það að fólk nýtur þess að sjá réttlætinu fullnægt á þennan hátt. Það er fólk sem fær kikk að sjá fólk drepið…sjáið til dæmis aðstandendur fórnalambsins sem er myrt…þau NJÓTA þess að sjá morðingjann tekin af lífi!\nog í sumur fylkjum bandaríkjanna eru til og með geðveikir, börn og þroskaheftir teknir af lífi. Fólk sem er ekki með refsiábyrgð!\nHVernig getur ríki og fólk í ríkinu deytt fólk fyrir glæpi…fólk sem skilur ekki refsinguna ?\nOg fyrir utan það þá er Illinois fylki búinn að veita 13 mönnum af 26 sem hafa verið dæmdir til dauða s.l. 20 árin frelsi vegna þess að þeir voru saklausir þrátt fyrir allt! 13/26 saklausir. Það er 50% og þeir fengu fresli og nafn sitt hreinsað…sumir voru í biðsal dauðans í meira en 16 ár!\nHVERSU OFT HEFUR þÁ SAKLAUSIR MANN LÁTIÐ LÍFIÐ í rafmagnstólunum, gasklefanum, sprautuborðinu og svo framvegis.\nEr virkilega þess virði að halda áfram dauðarefsingum, þegar saklaust mannsbarn getur orðið fyrir því að deyja fyrir réttvísina og fullnægja blóðþyrstum meðborgurum?"
        },
        {
            "user": "lhg",
            "user_id": "4278",
            "date": "2002-09-09 04:39:52",
            "id": "654876",
            "reply_to_id": "654875",
            "text": "Ég hef reyndar talað við bandaríkjamenn sem fannst það bara allt í lagi að einn og einn saklaus væri óvart tekinn af lífi :-/"
        },
        {
            "user": "GaySir",
            "user_id": "17012",
            "date": "2002-09-09 17:59:37",
            "id": "654877",
            "reply_to_id": "654876",
            "text": "Lífsýn sá manns er óttalega brengluð……"
        },
        {
            "user": "idf",
            "user_id": "20187",
            "date": "2002-09-08 23:00:46",
            "id": "654878",
            "reply_to_id": "654848",
            "text": "Ég er enn á móti dauðarefsingu en það gengur ekki að láta menn ganga út í frelsið með 2 morð á samviksunni eins og mér skylst að viðgangist hér."
        },
        {
            "user": "falcon1",
            "user_id": "11649",
            "date": "2002-09-09 19:39:37",
            "id": "654879",
            "reply_to_id": "654848",
            "text": "Nuff: Ja, repúblikanar eru íhaldsflokkur, þannig að ef þeir eru í meirihluta í einhverju fylki, þá hlýtur það að teljast íhaldssamt fylki, ekki satt? ;)\nEn eins og e-r nefndi þá var það jú alríkisdómstóllinn sem dæmdi McVeigh til dauða, þannig að við verðum að segja það að það séu Bandaríkin sem heild sem iðki ennþá dauðarefsingar. :(\nCherub: Ég er svo sammála þér! Þetta er nákvæmlega það sem þú nefndir, að sópa hinum raunverulegu vandamálum undir teppið! Eins og talað út frá mínu hjarta. :)\nSammála þér líka LHG, mig minnir að það hafi verið sannað með e-m rannsóknum að dauðarefsingar dragi engan veginn úr glæpum.\nGaySir: Þar hittirðu naglann svo sannarlega á höfuðið. Ég hef einmitt verið að taka eftir þessu líka… “Ha ha ha, hann fer í rafmagnsstólinn, gott á hann helv. morðingjann!” Svona hugsa Kanarnir. Réttlætiskennd, my backside! Blóð- og hefndarþorsti og ekkert annað. Á að mínum dómi fremur heima á Sturlungaöld en í lýðræðisríki árið 2002.\nOg að lokum:\nFalcon 1: Kræst! Er þú búsettur í einhverju bananalýðveldi í Suður-Ameríku eða hvað? Rosalega skrifarðu annars góða íslensku. :D En annars án gríns… púff… eins gott að þú ert ekki forsætisráðherra. Þá myndi ég flýja land. :O\nAnnars, gaman að sjá hversu margir hér eru þó á móti dauðarefsingum! :)))"
        },
        {
            "user": "falcon1",
            "user_id": "11649",
            "date": "2002-09-09 22:34:23",
            "id": "654880",
            "reply_to_id": "654879",
            "text": "Delenn,\nHvers vegna myndir þú flýja land ef ég yrði forsætisráðherra? Ég býst ekki við að þú sért glæpakvendi, þar með hefur þú ekkert að óttast. :o)\nAnnars ef sú staða kæmi upp að ég yrði forsætisráðherra, þá myndi ég sko beita mér fyrir miklum breytingum á dóms- og réttarkerfinu okkar.\nOg að auki reyna að bæta kjör láglaunastétta og öryrkja/aldraða. En það er annar handleggur.\nBtw. Takk fyrir gullhamrana. :o)\nKveðja,\nFalcon1\nPs. Rétt er að taka fram að ég er enn að mynda mér skoðun á því hvort ég styðji dauðarefsingar eða ekki. En ég tel rétt að hámarksrefsing sé lífstíðarfangelsi!"
        },
        {
            "user": null,
            "user_id": null,
            "date": "2002-09-09 22:45:36",
            "id": "654881",
            "reply_to_id": "654880",
            "text": "Falcon1: He he… hvað veist þú um það hvort að ég sé glæpakvendi, og innundir hjá íslensku mafíunni? *evil grin*\nEn mér líst vel á það að bæta kjör láglaunastétta, aldraðra og öryrkja. Þá kannski myndi ég endurskoða þetta með að flýja land, he he… :D"
        },
        {
            "user": "Nuff",
            "user_id": "365",
            "date": "2002-09-10 23:11:27",
            "id": "654882",
            "reply_to_id": "654879",
            "text": "Í sambandi við McVeigh. Man ekki hvort hann var dæmdur af alríkisdómstól eða ekki.\nEn segjum að svo hafi verið. Hvar voru réttarhöldin? Voru þau í Oklahoma? Þar er dauðarefsing leyfð.\nEf hann(McVeigh) hefði nú sprengt í t.d. Vermont, sem leyfir ekki dauðarefsinu, hefði þá verið hægt að dæma hann til dauða og ef réttarhöldin hefðu þá farið fram þar.\nBara varpa þessu fram."
        },
        {
            "user": "lhg",
            "user_id": "4278",
            "date": "2002-09-11 00:06:59",
            "id": "654883",
            "reply_to_id": "654882",
            "text": "Án þess að ég sé nokkuð viss um þetta, þá held ég að ef hann er alríkisfangi og fer fyrir alríkisdómstól, þá megi þeir dæma hann hvað sem þeir vilja.  Þeir hefðu hins vegar kannski ekki getað tekið hann af lífi í Vermont, heldur þurft að flytja hann eitthvert annað."
        },
        {
            "user": "Nuff",
            "user_id": "365",
            "date": "2002-09-10 23:13:22",
            "id": "654884",
            "reply_to_id": "654879",
            "text": ""
        }
    ]
}
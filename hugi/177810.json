{
    "forum_title": "Bardagaíþróttir",
    "user": "Beowulf",
    "user_id": "18029",
    "date": "2003-11-11 08:52:42",
    "title": "Björn Þorleifsson taekwondo maður hlýtur styrk.",
    "text": "Björn Þorleifsson hlýtur styrk frá Hafnarfjarðarbæ.\nMánudaginn 10 nóvember voru átta hafnfirskir íþróttamenn styrktir vegna fyrirhugaðrar þátttöku á næstu Ólympíuleikum.  Um er að ræða íþróttamenn úr fimm félögum í Hafnarfirði.\nFyrir síðustu Ólympíuleika styrkti bæjarfélagið hafhfirska íþróttamenn með líkum hætti.\nAf þeim átta íþróttamönnum sem voru styrktir að þessu sinni komu tveir úr Björk í Hafnarfirði, Tanja B. Jónsdóttir vegna fimleika og Björn Þorlfeifsson vegna taekwondo.  Styrkfjárhæðin er 400.000 krónur vegna beggja eða 200.000 krónur á mann.\n“Með styrkveitingunni skuldbinda viðkomandi íþróttamenn sig til þess að kynna sína íþróttagrein og Ólympíuhugsjónina meðal hafnfirskra barna og unglinga í grunnskólum bæjarins og á íþróttanámskeiðum annarra íþróttafélaga og bæjarins endurgjaldslaust”. (mbl.is)\nFyrir þau ykkar sem fylgdust með fréttum á Ríkissjónvarpinu í gær var einmitt sýnt stutt viðtal við Björn Þorleifsson auk svipmynda frá keppni í taekwondo.\nwww.taekwondo.is\nheimasíða taekwondo á Íslandi\nKveðja.\nBeowulf",
    "url": "https://www.hugi.is/martial_arts/greinar/177810/bjorn-thorleifsson-taekwondo-madur-hlytur-styrk/",
    "url_id": "177810",
    "id": "1361678",
    "replies": [
        {
            "user": "Khan",
            "user_id": "18059",
            "date": "2003-11-11 23:49:14",
            "id": "1361679",
            "reply_to_id": "1361678",
            "text": "Það er mjög gaman að heyra það þegar íslenskir bardaga-íþróttamenn eru að fá styrki. Vonandi heldur sigurganga Bjarnar áfram"
        },
        {
            "user": "urrandi",
            "user_id": "39157",
            "date": "2003-11-17 12:40:43",
            "id": "1361680",
            "reply_to_id": "1361678",
            "text": "þetta er glæsilegt hjá birni til hamingju"
        },
        {
            "user": "Satta",
            "user_id": "16516",
            "date": "2003-11-17 18:24:25",
            "id": "1361681",
            "reply_to_id": "1361678",
            "text": "Frábært, bardagalistir í sókn :D"
        }
    ]
}
{
    "forum_title": "Ljóð",
    "user": "pardus",
    "user_id": "6631",
    "date": "2004-03-15 12:48:17",
    "title": "Norðurljósaró (væmið og hátíðlegt - þó pæling)",
    "text": "gekk út í kyrrðina\nþegar leiðinn tók völd\nhorfði á norðurljós\nsem lýstu bjart í kvöld…\n…\nnokkur þeirra stigu spor gegnum himinhvolfin\nheitt í hamsi þau gleymdu sér í dansi\nvöktu upp brosið á vörunum mínum\nog hurfu…\nnokkur þeirra röltu svo hæglát undir stjörnum\ndrógu seiminn og lýstu hægt upp heiminn\ntindruðu lengi í augunum mínum\nog hurfu…\nnokkur þeirra komu sem leiftur yfir himin\nlítil skutust og gegnum loftið brutust\nstöldruðu stutt við í huganum mínum\nog hurfu…\n…\nlíkt og norðurljós lýsa upp himin\nog dansa um himininn glatt\ndvelja persónur í okkar hugum\nog hverfa svo hægt eða hratt…\n-Danni-\n***Fór út rétt eftir miðnætti í nótt til að fá mér sígarettu. Tók eftir því að norðurljós voru farin að myndast við sjóndeildarhringinn. Ég stóð grafkyrr og fylgdist með þeim vaxa og nálgast nær mér. Allt í einu varð eins og sprenging beint fyrir ofan hausinn á mér - norðurljósin létu sem tryllt væru í eina mínútu eða svo (veit ekki tímann) og ég gapti gjörsamlega! Hef mjög oft séð norðurljós í fjallaferðum og bíltúrum en aldrei séð þau hreyfast svona áður - beint fyrir ofan mig :) Ég varð allavega alveg dolfallinn, beið í dálítinn tíma horfandi upp í himinn til að ná kannski að sjá þetta aftur en það tókst ekki - fór þess í stað inn til að skrifa þetta ljóð. Endilega segið mér hvað ykkur finnst um ljóðið ;)***",
    "url": "https://www.hugi.is/ljod/greinar/197321/nordurljosaro-vaemid-og-hatidlegt-tho-paeling/",
    "url_id": "197321",
    "id": "1520394",
    "replies": [
        {
            "user": "Serendip",
            "user_id": "39013",
            "date": "2004-03-15 16:28:14",
            "id": "1520395",
            "reply_to_id": "1520394",
            "text": "Þetta er ágætt ljóð, þú ert á réttri leið í ljóðagerðinni. Finnst samt ekki virka endurtekningin á “nokkur þeirra ” en það má laga."
        },
        {
            "user": "maggnus87",
            "user_id": "31591",
            "date": "2004-03-15 17:08:04",
            "id": "1520396",
            "reply_to_id": "1520394",
            "text": "þetta er mjög flott ljóð\nkeep going :p"
        },
        {
            "user": "pardus",
            "user_id": "6631",
            "date": "2004-03-16 09:11:56",
            "id": "1520397",
            "reply_to_id": "1520396",
            "text": "Takk fyrir hrósin ;) Gott að engum þótti þetta alltof yfirdrifið væmið :þ"
        },
        {
            "user": null,
            "user_id": null,
            "date": "2004-03-15 17:33:37",
            "id": "1520398",
            "reply_to_id": "1520394",
            "text": "flott"
        },
        {
            "user": "Ljomalindin",
            "user_id": "15558",
            "date": "2004-03-15 20:04:32",
            "id": "1520399",
            "reply_to_id": "1520394",
            "text": "Finnst þetta mjög flott ljóð :)\nNorðurljósin eru alveg þess virði að pæla aðeins í þeim."
        }
    ]
}
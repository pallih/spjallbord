{
    "forum_title": "Dulspeki",
    "user": "Ameza",
    "user_id": "19261",
    "date": "2007-05-25 11:58:03",
    "title": "Undarlegur draumur - sársauki í baki",
    "text": "Þetta er draumur sem gerðist fyrir svolitlu síðan.\nÉg fór að sofa á miðvikudagskvöldi og byrjaði að dreyma. Ég man ekki alveg byrjunina en svo „vaknaði“ ég. Ég var alveg viss um að ég væri vöknuð þarna í draumnum. Ég heyrði pabba minn og systur ganga niður stigann í íbúðinni okkar og niður í eldhús eins og á hverjum öðrum fimmtudegi. (Pabbi var ekki einu sinni á landinu þarna). Svo byrjað systir mín að spila á píanóið og ég fór loks frammúr. En í stað þess að labba fram sveif/flaug ég fram til systur minnar.\nSvo datt ég úr þessum draum ég lá aftur í rúminu mínu. Þá sá ég ekkert sérstakt en mér fannst eins og hendurnar á mér væru þyngdarlausar og það var eins og þær byrjuðu að svífa upp á við og voru byrjaðar að draga meira af mér upp. En þá kom þessi rosalega óþægilega hitatilfinning á bakinu á mér, þar var heldur sárt og bakið á mér titraði alveg. Þá tók ég um bakið með annarri hendinni og hugsaði svo í draumnum upp úr þurru að ég næði örugglega meiri stjórn á mér ef ég slakaði á. Þannig að ég reyndi að slaka á ég neyddi hendurnar eiginlega aftur niður.\nSvo vaknaði ég ekkert smá undrandi á þessum draumi og sá að ég var bara búin að sofa í tæpan hálftíma.\nEkkert smá undarlegur draumur að mínu mati :P",
    "url": "https://www.hugi.is/dulspeki/korkar/520367/undarlegur-draumur-sarsauki-i-baki/",
    "url_id": "520367",
    "id": "4932534",
    "replies": []
}
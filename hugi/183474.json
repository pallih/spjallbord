{
    "forum_title": "Fjármál og viðskipti",
    "user": null,
    "user_id": null,
    "date": "2003-12-11 18:24:21",
    "title": "Sparnaður vs Skuldir",
    "text": "Hvað er málið! Ég veit ekki um neinn sem ég þekki eða kannast við sem ekki skuldar neitt nema bara húslán og kannski námslán. Ég er núna 20 ára og bý enþá heima það fer ekkert smá í taugarnar á mér þegar foreldrar mínir eru að kaupa hluti eins og parket, sófa, fara til útlanda ofl. án þess að eiga fyrir því (btw. Þau eru bæði með ágætis laun sem vel ættu að getað dugað til að halda öllu uppi og vel það, en samt eiga þau aldrei pening og eru alltaf að tala um það). Þau spá bara í því hvaða greiðslubyrgði þau ráða við.\nÉg held að þetta sé alls ekki óalgengt, ég veit um fáa sem hugsa um hversu mikið þeir geti hugsanlega sparað til að mæta framtíðar neyslu. Ég hef eiginlega aldrei heyrt neinn segja t.d “ég veit að ég þarf að endurnýja tölvuna mína eftir ár og ætla því að leggja fyrir 10 þús á mán”.   Ég ætla að gera allt til að breyta þessu viðhorfi hjá mér hafa vextina í liði með mér, græða á staðgreiðslu og ekki vera alltaf jafn hissa yfir vísareikningnum (það mætti halda að fólk væri með alzeimer, þetta er eins og að hlæja alltaf að sama brandaranum……reikningurinn kemur alltaf jafn mikið á óvart).\nÉg hef alltaf náð að redda mér sjálfur í gegnum tíðina borgað skólagjöld (versló), keypt föt, borgað utanlandsferðir sjálfur í íþróttum osfrv…..ég er samt að spá hvernig er best að taka á þessu í framtíðinni þegar þetta verður örlítið flóknara. Ég er aðalega að spá í hvað leiðir séu sniðugar til að fá sem hæstu vexti á skammtíma fjármagn því ég veit að þetta skiptir miklu til lengri tíma litið.\nÉg var að lesa fyrir greinar í huga og hefði ekki getað orðað þetta betur og því vitna ég bara í þann sem gengur undir nafninu siggret “Ef maður safnar alltaf fyrir hlutum áður en þeir eru keyptir þá tekur það mann ekki mörg ár að fara “frammúr” þeim sem alltaf taka lán fyrir hlutunum í því að eignast hluti. Þá á maður orðið meira en þeir og skuldar samt ekkert eins og þeir.” Mér finnst þetta vera gott mottó og langar að sína þeim sem eru í kringum mig sem segja að það sé auðvelt að segja þetta núna að þetta sé hægt. Ég sé mig í framtíðinni taka upp debetkortið fyrir nýjum Benz ;)",
    "url": "https://www.hugi.is/fjarmal/greinar/183474/sparnadur-vs-skuldir/",
    "url_id": "183474",
    "id": "1408515",
    "replies": [
        {
            "user": "lhg",
            "user_id": "4278",
            "date": "2003-12-12 04:58:13",
            "id": "1408516",
            "reply_to_id": "1408515",
            "text": "Ef maður hefur sjálfsstjórn í að leggja inn til að safna fyrir einhverju, þá er það fínt.  Það eru hins vegar mjög margir sem hafa það ekki þannig að ef þeir tækju ekki lán sem þeir verða að borga af í hverjum mánuði, þá færi peningurinn hjá þeim bara í að lifa hátt og þeir myndu aldrei eignast neitt.\nEf þú ert að safna fyrir framtíðina, þá er best að dreifa áhættunni.  Þú getur grætt meira á að taka áhættu en líka tapað þannig að það er best að veðja ekki öllu á eitthvað eitt og líka hafa slatta af pening á einhverju sem er alveg öruggt.  Ef þú ert að safna bara skammtíma, þá er líklega best að henda því bara inná einhvern þægilegan reikning þar sem þú tapar engu og getur alltaf náð því út strax."
        },
        {
            "user": "deviant",
            "user_id": "9312",
            "date": "2003-12-12 11:16:39",
            "id": "1408517",
            "reply_to_id": "1408515",
            "text": "Eitt varðandi kreditkort..  Það tala margir um kreditkort eins og þau séu afkvæmi djöfulsins.  Málið er samt það að kreditkort eru alger snilld sem neyslukort EF þú hefur sjálfsstjórn og ef þú nýtir þér ekki greiðsludreifingu.\n2 stórar ástæður fyrir því að nota kredit:\n1. Það eru engir vextir af kreditkortum (nema greiðsludreifingu)\n2. Það eru engin færslugjöld (samanborið við debetkort 11 - 15kr.)\nÞetta snýst allt um sjálfsstjórn.  Ég lagði debetkortinu fyrir ári.  Bara í færslugjöldum er ég að græða sirca 8000krónur (12000 í færslugjöld mínus 4000 ársgjald) á ári með því að nota kredit en ekki debet."
        },
        {
            "user": "Pittur",
            "user_id": "12581",
            "date": "2003-12-12 12:41:37",
            "id": "1408518",
            "reply_to_id": "1408517",
            "text": "Sammála, kreditkort eru snilld ef maður hefur vit til að stjórna eyðslunni. Ég er búinn að nota kreditkort í nokkur ár og hef nánast lagt debetkortinu.\nÞað var kannski erfiðara að fylgjast með eyðsluni fyrir nokkrum árum en núna er hægt að fylgjast með þessu í heimabankanum daglega."
        },
        {
            "user": "lhg",
            "user_id": "4278",
            "date": "2003-12-12 12:53:01",
            "id": "1408519",
            "reply_to_id": "1408517",
            "text": "Já rétt er það, en fyrir þá sem geta ekki átt svoleiðis eru debetkort málið. ;)\nÞví miður eru allt of margir sem hafa litla sem enga sjálfstjórn og aga og geta einfaldlega ekki átt þetta."
        },
        {
            "user": "lhg",
            "user_id": "4278",
            "date": "2003-12-13 23:37:56",
            "id": "1408520",
            "reply_to_id": "1408519",
            "text": "Það er til fólk sem ræður ekki við að eiga debetkort heldur.  Ég þekki stelpu sem endaði með rosa reikning vegna þess að hún var komin yfir og var að taka út eitthvað smotterí hér og þar án þess að vita það.  Debetkort tékka nefnilega ekki á innistæðu nema í ca. 10 hvert skipti og bara ef upphæðin er hærri en eitthvað ákveðið.  Reyndar er hægt að fá svokallað síhringikort sem tékkar alltaf."
        },
        {
            "user": "Pittur",
            "user_id": "12581",
            "date": "2003-12-12 13:00:23",
            "id": "1408521",
            "reply_to_id": "1408515",
            "text": "Það er allt of auðvelt að steypa sér í miklar skuldir.\nKreditkortafyrirtækinn hækka heimildina á kortini þínu óumbeðið, ég fékk bréf frá þeim um daginn þar sem þeir voru glaðir að geta tilkynnt mér að þeir hefðu tvöfaldað heimildina á kortinu mínu. Vá, takk fyrir!\nÉg var að borga reikninga í heimabankanum mínum og rak augun í hlekk sem stóð á yfirdáttarheimild. Ég hef aldrei verið með svoleiðis og finnst þetta út í hött miðað við þá okurvexti sem bankarnir smyrja á þetta. Ég prófaði samt að smella á hnappinn að ganna og komst þá að því mér til mikillar undrunar að ég get sett yfirdrátt á debetkortið mitt allt að 600 þús kr. Þetta kemur sér vel þegar að fer í hnattsiglinguna :Þ\nHinssvegar getur verið ágætt að skulda að einhverju marki t.d. fasteignaskuld. Maður borgar ekki eignaskatt á meðan þú skuldar meira en þú átt :) sem er mjög algengt hjá fólki sem hefur nýlega fjárfest í íbúð. Þú færð vaxtabætur á meðan að eignastofn er undir 5.640.034 kr en skerðing bótana hefst í 3.525.022 kr.\nVerð að nota tækifærið og væla en vaxtabætur hafa lítið sem ekkert breyst í mörg ár. Ennþá er miðað við sömu hámarksupphæð og sama eignastofn þegar þessar reglur voru settar. Manni hefði fundist eðlilegt að þessar upphæðir myndu hækka með vísitölu neysluverðs. Þetta kerfi er illa rotið sumstaðar en hvað um það, hækkum bara laun þingmanna endalaust. (Fengu 17% hækkun í byrjun kjörtímabils og núna er best að hækka þá aftur).\nPriceless."
        },
        {
            "user": "deviant",
            "user_id": "9312",
            "date": "2003-12-12 13:58:31",
            "id": "1408522",
            "reply_to_id": "1408521",
            "text": "Heyr Heyr..\njá það er alltof einfalt að skella sér í skuldir vegna allra tilboðana hjá bönkunum.  En hvað sem því líður er það sjálfstjórn sem skiptir höfuðmáli, það er þú sjálfur sem átt að hafa vit fyrir þér.. ekki bankarnir, þótt að sjálfsögðu eigi þeir að hafa rétt siðferði að leiðarljósi.\nMér finnst að við (neytendurnir) ættum að standa betur við bakið á t.d. S24 sem býður manni betri vexti (munar miklu) með því að maður verður að afgreiða sig meira sjálfur í gegnum heimabanka og gsmbanka.  Þetta er svipað consept og Iceland Express..  þú færð betri kjör en minni persónulega þjónustu (samt ekki, þar sem þú getur hringt í S24 og fengið sömu símaþjónustu og hjá öðrum bönkum).\nOg fyrst að ég er á annað borð að minnast á gsmbanka S24..  Þvílík snilld!  Þú getur millifært, borgað gíró/greiðsluseðla, tékkað á stöðu, tékkað á genginu o.fl. - Allt með skíteinföldum vit-menu."
        },
        {
            "user": "Pittur",
            "user_id": "12581",
            "date": "2003-12-12 17:51:38",
            "id": "1408523",
            "reply_to_id": "1408522",
            "text": "Ég er með viðskipti við S24 og eru þeir gera góða hluti. Ég hvet ég fólk til þess að færa viðskipti sín þangað þótt það sé ekki nema sparnaðarreikningurinn. S24 sjálfstæð rekstrareining innan Sparisjóðs Hafnarfjarðar þannig að peningarnir eru ekkert að fara til einhverra aukvisa.\nÉg hef ekki prufað gsmbankann þeirra en verð að tjékka á þessu."
        },
        {
            "user": "k3rMit",
            "user_id": "8328",
            "date": "2003-12-24 17:15:27",
            "id": "1408524",
            "reply_to_id": "1408521",
            "text": "Það ætti náttúrulega bara að afnema vaxtabætur, þær eru heimskulegar.  Það er heimskulegt að borga fólki fyrir að skulda.  Af hverju heldurðu að skuldir á meðal Íslending séu jafn háar og raun ber vitni?"
        },
        {
            "user": "k3rMit",
            "user_id": "8328",
            "date": "2004-02-16 11:46:17",
            "id": "1408525",
            "reply_to_id": "1408524",
            "text": "Já… ég skuldset mig alltaf upp fyrir haus.. bara fyrir þessar yndislegu vaxtabætur."
        },
        {
            "user": "daim",
            "user_id": "29204",
            "date": "2003-12-22 02:11:01",
            "id": "1408526",
            "reply_to_id": "1408515",
            "text": "Ég meina þetta byrjar allt á sparnaði við fyrstu yfirdráttalán. Kaupþing eru að kaupa upp landið, eins og kom fram í þessu umdeilda hneiksli sem kom í Silfur Egils hér um daginn. Vextir eru nú að hækka um 26,5% meðan vaxtarlánin í Búnaðarbanka Íslands hafa minkað um helming. Þetta er auðvitað bara fáranlegt efnahagskerfi, vextirnir eru orðnir 5,6 prómil. Davið Oddsson er að drepa þetta land smátt og smátt með lágum launum og endalausu stöðumælasektum. Hvenær ætlum við að grípa í taumana og sýna hvernig efnahagskerfinu skal háttað? Íbuðalánasjóðurinn er að fara úr böndumum og landbúnaðurinn er farinn alveg útí þúfur, Guðni Ágústsson er að fara með rangt mál. Afhverju þurfa kindur að deyja á svona hrottalegann hátt? Bara svo Davíð og svínin hans fái eitthvað að borða á jólunum?? Þetta verðum við bara að skoða og eyða úr stjórnaskránni.\nÉg vildi bara  sýna minn hug á þessu máli, þakka fyrir."
        },
        {
            "user": null,
            "user_id": null,
            "date": "2003-12-24 19:28:02",
            "id": "1408527",
            "reply_to_id": "1408526",
            "text": "Humm mjög mikið af rangfærslum, heimsku og óskýrum “skotum”.  Þar sem það eru nú jólin ætla ég ekki að vera of harður við þig en ég ætla bara að benda á nokkrar rangfærslur.  Hvað eru vaxtarlán?  Er einhver að lána manni vexti?  Ertu kannski að meina vexti á innlán?  Er það Davíð Oddsson sem ákveður laun almennra borgara eða launagreiðendur sjálfir?  Er það Davíð Oddsson sem hefur lágt á þessa gífurlegu hækkun á stöðumálasektum eða þeir sem raunverulega ráða þessu, borgarstjórn Reykjavíkur, R-listinn?  Landbúnaður á Íslandi er náttúrulega ekki raunhæfur efnahagslega séð.  Fyrir það fyrsta er hann studdur með svakalegum styrkjum.  Í öðru lagi eru svakalegir tollar á landbúnaðarafurðir frá útlöndum.  Þrátt fyrir þessar staðreyndir lifa bændur á eða undir fátæktarmörkum.  Segir það þér ekkert.  Það segir mér það allavega að það er varla hægt að rækta nokkurn skapaðann hlut á þessu landi auk þess segir það mér að við eigum ekki að “styðja við bakið” á Íslenskum landbúnaði því það veldur offramleiðslu, óhagkvæmni og rangri nýtni framleiðsluþátta í þjóðfélaginu.\n,,Þetta verðum við bara að skoða og eyða úr stjórnaskránni.´´  Hvað þurfum við að skoða og eyða úr stjórnarskránni?\nÉg ætla rétt að vona að þetta svar hafi verið undarleg kaldhæðni eða grín því hún segir manni ekkert og skilur ekkert eftir.  Ég mæli með því, ef þú varst að meina þetta, að þú annað hvort lesir eitthvað í hagfræði og fylgist betur með stjórnmálaumræðunni eða að þú hættir alfarið að tjá þig um stjórnmál.\nBara mín skoðun :|"
        },
        {
            "user": "molby",
            "user_id": "16818",
            "date": "2003-12-26 18:55:18",
            "id": "1408528",
            "reply_to_id": "1408515",
            "text": "Sko, hvað eru menn að hneykslast á skuldum? Ef lánastarfssemi væri ekki til, hvar værum við stödd þá?\nVandamálið er fólkið sem lætur ginna sig. Ef þið kunnið að skulda peninga (t.d. fasteignaskuldir einsog einhver minntist á) þá getiði grætt vel. Lykilatriðið er rétt hlutfall af skuldum vs. eignum.\nHvar haldiði að Jón Ásgeir væri í dag án skuldsetningar?\nEn ég skil hvað þú átt við, að taka lán fyrir einkaneyslu, það hinsvegar er allt annað dæmi og er ekkert rosalega sniðugt :)\nEn jæja, ég er búinn að tuða nóg í bili, góðar stundir um jólin!"
        }
    ]
}
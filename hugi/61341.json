{
    "forum_title": "Deiglan",
    "user": "ritter",
    "user_id": "7998",
    "date": "2002-01-22 20:37:29",
    "title": "Verður Rudy Guiliani forseti Bandaríkjanna?",
    "text": "Verður Rudy Guiliani forseti Bandaríkjanna?\nRudy Guiliani, fyrrv. borgarstjóri New York var kosinn maður ársins í Bandaríkjunum fyrir árið 2001.  Það er e.t.v. ekki einkennilegt vegna framgöngu hans varðandi atburðina 11. september á síðasta ári.  Líklegt þótti reyndar að annar maður tengdur þeim atburðum myndi hugsanlega vera kosinn, Osama bin Laden.\nNú hefur Guiliani lokið tveimur kjörtímabilum sem borgarstjóri New York og mátti ekki njóða sig fram í það þriðja í röð skv. lögum.  Mér skilst þó að hann geti boðið sig fram aftur síðar hafi hann hug á því.  Spurningin er auðvitað hvort það yrði honum til góðs eða ekki ef höfð er í huga gamla góða sagan um að ljúka ferlinum á toppnum.  Sjálfsagt má þó búast við að ef hann byði sig fram á ný að hann yrði kjörinn enda hálfgerð goðsögn núna þar í borg eftir framgöngu sína.\nEf Guiliani býður sig fram aftur má þó hugsanlega gera ráð fyrir að sama geti hent hann og Winston Churchill, fyrrv. forsætisráðherra Breta, sem leiddi bresku þjóðina í gegn um seinni heimstyrjöldina og var ímynd baráttuþreks og andstöðu Breta við yfirgangi Þjóðverja.  Hann bauð sig fram til endurkjörs að stríðinu loknu en náði ekki kjöri.  Sagt var að ástæðan væri að góður leiðtogi í stríði þyrfti ekki að vera góður leiðtogi í friði.  Churchill mun einmitt vera ein af fyrirmyndum Guiliani.\nNúna mun Guiliani vera að byggja upp sitt eigið öryggis- og ráðgjafafyrirtæki í Bandaríkjnum en hann útilokar ekki að hann muni hugsanlega bjóða sig fram til endurkjörs sem borgarstjóra New York.  Einnig hafa svo verið viðraðar þær hugmyndir að hann verði næsti frambjóðandi Repúblikana til forsetaembættisins, eða þar næsti ef George W. Bush mun vera líklegur til að geta náð kjöri í annað sinn.  Hvað sem þó annars verður þá er ljóst að slagkraftur Guilianis er mikill og hann nýtur án efa töluvert mikillar hylli bæði í New York svo og í Bandaríkjunum öllum.  Það verður því forvitnilegt að sjá hver afskipti hans af stjórnmálum verða í framtíðinni, þ.e. auðvitað ef þau verða einhver enda ekkert á hreinu um þau mál eins og staðan er í dag.\nKv.\nHjörtur J.",
    "url": "https://www.hugi.is/deiglan/greinar/61341/verdur-rudy-guiliani-forseti-bandarikjanna/",
    "url_id": "61341",
    "id": "415338",
    "replies": [
        {
            "user": "zedlic",
            "user_id": "4748",
            "date": "2002-01-23 10:24:00",
            "id": "415339",
            "reply_to_id": "415338",
            "text": "Já mér finnst nú bara þessi núverandi borgarstjóri hlægilegur. Hefur varla gert neitt í pólitík en á hellings pening og “kaupir sér” embættið.\nZedlic"
        },
        {
            "user": "Czar",
            "user_id": "1110",
            "date": "2002-01-23 11:20:44",
            "id": "415340",
            "reply_to_id": "415338",
            "text": "ekki fræðilegur möguleiki, ef hann býður sig framm þá munu andstæðingar hans draga framm gamla skandalinn sem kom Guiliani í þá óþægilegu ástæðu að vera einn sá óvinsælasti borgarstjóri NY. Held að Guiliani vilji halda nafni sínu eins og það er núna."
        },
        {
            "user": "ruglubulli",
            "user_id": "6042",
            "date": "2002-01-23 11:52:26",
            "id": "415341",
            "reply_to_id": "415338",
            "text": "ég skil nú ekki afhverju þessi maður var valinn maður ársins. gerði hann eitthvað sem enginn annar hefði getað gert? hefði enginn getað gert það sama eða jafnvel betur en hann gerði? Val á manni ársins hjá Times er þannig að sá sem hafði mest áhrif á það sem gerðist á árinu á að vera valinn. hvaða áhrif hafði hann? ég tók varla eftir honum.\nog eins er með Bush-inn. hann er orðinn þjóðhetja hjá Bandaríkjamönnum núna vegna þess að hann þótti hafa staðið sig vel vegna árásanna og annað.\nen gerði hann eitthvað sem enginn annar hefði getað gert?\nég skil ekki alveg hvernig þetta gengur fyrir sig.\ngetur einhver útskýrt þetta?"
        },
        {
            "user": "ritter",
            "user_id": "7998",
            "date": "2002-01-23 13:13:18",
            "id": "415342",
            "reply_to_id": "415341",
            "text": "Sæll,\nBandaríkjamenn eru einu sinni “snillingar” :)\nKv.\nHjörtu"
        },
        {
            "user": "Abesynth",
            "user_id": "13646",
            "date": "2002-01-26 16:57:17",
            "id": "415343",
            "reply_to_id": "415341",
            "text": "Ég var tjúnaður beint á CNN allan 11. september og á þeim tíma voru nokkur ávörp flutt. Það var forsetinn með sína ræðu, fátt sem kom á óvart þar. Það var Colin Powell, var greinilega mjög vel með á nótunum og sagði og gerði allt rétt. Svo var það Rudy Guiliani sem kom fram grár í framan af rykinu og sagði heiminum frá því í fullkominni hreinskilni en var samt hugreystandi líka varðandi hvað hafði gerst, hverjar afleiðingarnar væru og hvað tæki nú við. Síðan kom hann stöðugt fram aftur og aftur á nokkurra tíma fresti og lét vita um framvindu björgunaraðgerða, maður sá þreytuna færast yfir kallinn en hann hélt samt áfram endalaust. Framkoma þessa manns var mér huggun þennan dag, ég þá rétt ímyndað mér þau áhrif hann hefur haft á New York búa á þessum klukkustundum algjörs öngþveitis þar sem hann var að því að virtist eini stöðugi punkturinn. Það hefði verið svo auðvelt fyrir hann að yfirgefa suðurodda Manhattan þar sem hann var staddur þegar ósköpin dundu yfir og fara fremur á einhvern “secure location” en það gerði hann ekki, hann lenti ítrekað í lífshættu þennan mörgun og slapp þrisvar naumlega frá eigin dauða. Hann var í stöðugu sambandi við alla þá sem komu að björgunaraðgerðum auk ríkis- og alríkisstjórnarinnar og vissi alltaf uppá hár hvað var að gerast og var alltaf maðurinn sem tók ákvarðanirnar þó að hann hefði vel geta látið einhverjum öðrum það vald í té.\n11. september skóp margar hetjur en þar sem það þarf víst að velja bara einn þá er Rudy Guiliani hið fullkomna andlit fyrir þær sjö þúsundir sem létu lífið í árásunum 11. september og eftirmálum þeirra."
        },
        {
            "user": "defcon",
            "user_id": "11761",
            "date": "2002-06-13 10:45:39",
            "id": "415344",
            "reply_to_id": "415343",
            "text": "\\\\testing\\\\"
        },
        {
            "user": "Zealot",
            "user_id": "6298",
            "date": "2002-01-23 12:56:47",
            "id": "415345",
            "reply_to_id": "415338",
            "text": "Það er nýja Grínið hann kaupir sér bara embættin sín hehehe"
        },
        {
            "user": "ritter",
            "user_id": "7998",
            "date": "2002-01-23 22:59:55",
            "id": "415346",
            "reply_to_id": "415338",
            "text": "Ætlar Hitler ekki að bjóða sig fram þetta árið?"
        },
        {
            "user": "ritter",
            "user_id": "7998",
            "date": "2002-01-23 23:55:26",
            "id": "415347",
            "reply_to_id": "415346",
            "text": "Sæll,\nEkki illa meint, en ég ráðlegg þér eindregið að láta rannsaka á þér hausinn.\nKv.\nHjörtu"
        },
        {
            "user": "Fairy",
            "user_id": "4353",
            "date": "2002-01-24 20:46:10",
            "id": "415348",
            "reply_to_id": "415338",
            "text": "Æi Mér fannst það eiginlega nokkuð sorglegt þegar hann var valinn maður ársins. AUÐVITAÐ er Osama Bin Laden ódeilanlegur maður ársins. Þetta er mikið bakslag fyrir “pressuna”.\nÞað hefur nú alltaf verið þannig að þegar stríð eru í gangi að þá eru pólitíkusar allra vinælastir. Hvað gerði ekki George W Bush eftir hrakningarnar í kostningunum [kostningasvindlinu]? Hóf loftárásir á Íraq. Og það virkaði nátturlega. Vinsældirnar jukust töluvert.\nÞetta er reyndar ekkert nýtt. Þegar Rómverskir ráðamenn [til forna] fundu það að vinsældirnar væru eitthvað að dvína, þá var bara efnt til styrjaldar og þá var búið að kippa því í lag.\nÞannig að\nEf Rudy Guiliani býður sig fram til forseta þá er hann eiginlega komin með grunn fyrir því að vinna þær, burtséð frá því hvort hann sé hæfur eður ei. Það var nú eins og einhver orðaði það, á hinn snilldralegasta hátt: BNA menn eru “snillingar”.\nLove,\nFairy"
        },
        {
            "user": "gmaria",
            "user_id": "6128",
            "date": "2002-01-26 01:58:21",
            "id": "415349",
            "reply_to_id": "415338",
            "text": "Sæll.\nÁn efa nær hann brautargengi ef hann býður sig fram til þess arna.\nkv.\ngmaria."
        }
    ]
}
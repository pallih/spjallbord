{
    "forum_title": "Ljóð",
    "user": "coleournoire",
    "user_id": "70880",
    "date": "2007-12-18 00:39:10",
    "title": "ég man",
    "text": "ég man þegar ég og þú fluttum í stóru, nýju íbúðina\nhvað við vorum hamingjusöm þá\nsvo missti ég vinnuna\nog þú varðst veikur\nog einn daginn komu þeir; svartklæddir með sólgleraugu og\nvið vorum sett á götuna\nég man þegar við fluttum inná mömmu og pabba\nbjuggum í stofunni\nog áttum engan pening\ngerðum þau blönk\nþú alltaf fullur\npabbi brjálaðist á endanum\nhenti okkur út\nog við lentum aftur á götunni\nég man þegar við fluttum upp á háaloft hjá gamalli konu\nog þegar ég fattaði að ég var ólétt\nsvo einn daginn datt ég í stiganum\nog missti barnið\nþað var hvort sem er aldrei velkomið í þennan heim\nþví ekkert beið þess\nvið höfðum ekkert að gefa\nég man þegar ég varð aftur ólétt\nog barnið fæddist\nlítill strákur\nen við sáum strax að eitthvað var að\nog læknirinn sagði eitthvað sem við skildum ekki\nog mamma sagði að þetta myndi lagast\nen mér fannst eins og allir væru að glápa á okkur,\nlitlu óheppnu fjölskylduna,\nhvar sem við vorum\nég man þegar þið voruð í boltaleik úti í garði\nþað var sól og hiti\nog boltinn skoppaði út á götu\nstrákurinn var nýbyrjaður að labba\nog hljóp út á götu á eftir honum\nstór bíll kom akandi\nog þú hljópst á eftir honum\nog hvernig það endaði\nég man öskrin\ngapandi svartnættið",
    "url": "https://www.hugi.is/ljod/greinar/562205/eg-man/",
    "url_id": "562205",
    "id": "5483953",
    "replies": []
}
{
    "forum_title": "Metall",
    "user": "thorok",
    "user_id": "7541",
    "date": "2005-03-13 15:07:19",
    "title": "Hópferð á Wacken Open Air",
    "text": "Wacken Open Air\ner ein elsta og þekktasta þungarokkshátíð Þýskalands, sem dregur að sér á hverju ári mörg þúsund manns frá öllum heimshornum. Hátíðin, sem haldin er í smábænum Wacken í Norður-Þýskalandi, er þriggja daga löng hátíð og fer fram dagana 4. - 6. ágúst í ár. Spilað er á fimm sviðum, þar sem eru 3 aðalsvið og tvö minni.\nRestingMind Concerts\nhélt utan um hópferð Íslendinga á þessa hátíð í fyrra þar sem farið var frá Kaupmannahöfn með rútu beint á Wacken svæðið. 25 metalhausar nýttu sér þessa ferð og tóku þátt í Wacken-geðveikinni, þar sem 63 sveitir spiluðu í brakandi sól og 30 stiga hita fyrir nær berrassaða þjóðverja (og nokkra Íslendinga sem voru enn berrassaðari).\nRestingMind ætlar að endurtaka leikinn í sumar, enda hafa náðst samningar við veðurguðina um alveg einstakt veður aftur í sumar :)\nEftirtaldar hljómsveitir eru staðfestar fyrir festivalið núna í ár enn sem komið er.  Það eiga eftir að bætast við um 20 bönd á næstu mánuðum, þannig að ballið er rétt að byrja.\nAccept (reunion with 4/5 original members)\nApocalyptica\nAxel Rudi Pell\nBloodbath (with Mikael Åkerfeldt from Opeth on vocals)\nCandlemass (reunion)\nCorvus Corax\nCount Raven\nDissection\nEdguy\nEisregen\nEndhammer\nEndstille\nEnsiferum\nEquilibrium\nFinntroll\nGorefest\nHammerfall\nHanoi Rocks\nIlldisposed\nKreator\nMachine Men\nMambo Kurt\nMarduk\nMarky Ramone\nMercenary\nMetal Church\nMorgana Lefay\nNaglfar\nNightwish\nObituary\nOomph!\nOverkill\nPotentia Animi\nSamael\nSentenced (final show in Germany)\nSonata Arctica\nSuffocation\nTorfrock\nTristania\nTurisas\nWackener Firefighters\nZyklon\nAldeilis fínt line-up sem dekkar svotil allar tegundir þungarokksins.\nVerðið\nBoðið er uppá einn sameiginlegan pakka fyrir bæði rútuna til Wacken og miðann inná festivalið. Verðið á þessu er\n15.000\níslenskar krónur en fyrstu 100 sem skella sér á þetta tilboð fá official Wacken bol með í kaupbæti.  Fyrstir koma fyrstir fá.  Rútuferðin í Danmörku er skipulögð af Nordic Rock Booking, og stendur einnig Dönum til boða, þannig að það eru fleiri um hituna, auk þess sem að það má búast við því að það verði eldhressir Danir með í rútunni til og frá Wacken.\nTil samanburðar við þennan pakka má nefna að ef menn keyptu sér aðgöngumiða á Wacken og færu með lest frá Köben til Þýskalands, þá yrðu þeir að fara með lestinni til bæjarins Itzehoe, sem er lestaferð með 1 - 3 lestarskiptingum, eftir því hvenær menn eru á ferðinni. Í Itzehoe yrði fólk svo að taka strætó til nágrannabæjarins Wacken. Miðinn á festivalið er 79 Evrur, keyptur á www.metaltix.com og við það bætist 8 Evrur í sendingarkostnað, s.s. 87 Evrur eða um 7000 kr. Verðið á lestarferðinni til Itzehoe er á bilinu 127 - 161 Evrur eða 10.200 - 12.900 og svo bætast við 4,4 evrur fyrir strætóferðina eða 350 kall. Samtals er þetta pakki á bilinu 17.550 - 20.250. Mun meira vesen (Ég veit allt um þetta, ég hef reynt þetta sjálfur). Wacken rútan fer beint á Wacken svæðið og ekkert vesen. Þar að auki fylgir með bolur eins og áður sagði.\nÍ fyrra kostaði 16.200 í þessa ferð (og enginn bolur), þannig að verðið núna er töluvert hagstæðara.\nFerðatilhögun\nWackenrútan fer frá Kaupmannahöfn í Danmörku, snemma að morgni miðvikudags 3. ágúst, líklega milli 7:30 og 8:00. Menn sjá um að koma sér sjálfir til Kaupmannahafnar, þar sem margir velja að vera lengur í Evrópu fyrir og/eða eftir Wacken og er flug því ekki partur af pakkanum. Bæði Icelandair og Iceland Express bjóða upp á lág fargjöld til Köben. Lagt er af stað frá Wacken kl 13:00 á sunnudeginum, sem er mjög passlegt. Af ofangreindu er rétt að benda á svo ekki fari milli mála að menn þurfa að fljúga út til Köben ekki síðar en á þriðjudeginum.\nVeigar\nStoppað er á landamærunum í Þýskalandi á leiðinni til Wacken, þar sem menn geta notað tækifærið og byrgt sig upp af hræódýrum veigum fyrir gleði helgarinnar. Einnig er planað að stoppa þar einnig á leiðinni heim.\nÞað hafa þegar 21 manns skráð sig í þessa ferð, sem er mun meira en á sama tíma í fyrra, og ég á von á þónokkuð fleirum til að skrá sig.  Á Wacken í fyrra voru a.m.k 40 Íslendingar á hátíðinni, s.s. 15 sem ekki fóru með hópferðinni okkar, því þeir vissu ekki um hana. Ég geri ráð fyrir því að við verðum mun fleiri á hátíðinni í ár sem fara með þessari rútu, þannig að þetta verður rosalegt.\nNánari upplýsingar og skráning\nNánari upplýsingar er hægt að fá hjá Þorsteini Kolbeinssyni.\nMSN: restingmind “at” msn.com\nEmail: thorsteinn “at” restingmind.com (nota það frekar en msn meilinn)\nSími: 557-8009 og 823-4830\nEf menn vilja skrá sig, þá senda menn email á mig með eftirfarandi upplýsingum:\nNafn\nHeimilisfang, póstnr og staður\nKennitala\nSími\n(gsm og venjulegur ef við á)\nEmail\n(helst annað en hotmail ef menn eru með slíkt)\nMSN login\nMunið bara að skrá ykkur sem fyrst, svo þið eigið meiri möguleika á að fá bolinn!\nFylgist með\nhttp://www.wacken.com\nfyrir tilkynningar um ný bönd.\nÞorsteinn Kolbeinsson\nRestingMind Concerts\nhttp://www.restingmind.com",
    "url": "https://www.hugi.is/metall/greinar/282065/hopferd-a-wacken-open-air/",
    "url_id": "282065",
    "id": "2021003",
    "replies": [
        {
            "user": "thorok",
            "user_id": "7541",
            "date": "2005-03-13 15:57:00",
            "id": "2021722",
            "reply_to_id": "2021003",
            "text": "Ohhh …\nMig og vin minn langar alveg sick mikið að fara, en við myndum líta út eins og hálfvitar, tveir 15-16 ('89) ára guttar, einir á hóteli :("
        },
        {
            "user": "thorok",
            "user_id": "7541",
            "date": "2005-03-13 18:15:21",
            "id": "2022001",
            "reply_to_id": "2021722",
            "text": "Það eru engin hótel í nágrenninu held ég. Menn gista í tjöldum á Wacken svæðinu…\nEins og staðan er núna er einn fæddur ‘88 skráður og tveir ’87."
        },
        {
            "user": null,
            "user_id": null,
            "date": "2005-03-13 19:52:53",
            "id": "2022255",
            "reply_to_id": "2022001",
            "text": "Nú svoleiðis …\nÞá er spurning um að skella sér kannski … hehe"
        },
        {
            "user": "Gizzi",
            "user_id": "5414",
            "date": "2005-03-13 18:14:33",
            "id": "2021997",
            "reply_to_id": "2021003",
            "text": "Ég er búinn að panta mér, gerði það í janúar! Íííha!"
        },
        {
            "user": "Bassismus",
            "user_id": "54400",
            "date": "2005-03-14 01:13:15",
            "id": "2022979",
            "reply_to_id": "2021003",
            "text": "ég var búinn að panta um leið og miðasala á WOA2005 þannig að ég er vel settur metalhaus hvað það varðar, en djö hvað það er dýrt að lestast frá köben og niðrúr :-/"
        },
        {
            "user": "Bassismus",
            "user_id": "54400",
            "date": "2005-03-14 01:15:53",
            "id": "2022983",
            "reply_to_id": "2021003",
            "text": "ætli það sé þá ekki sama tilhögun og í fyrra, flýg til hambourg til að hanga með vinum mínum í einhvern tíma fyrir hátíðina, það er metall, kíkja á headbangers ballroom og fleiri merkilega staði þar í kring"
        },
        {
            "user": "thorok",
            "user_id": "7541",
            "date": "2005-03-14 12:28:37",
            "id": "2023327",
            "reply_to_id": "2022983",
            "text": "Dude, þú getur örugglega líka farið með rútunni og borgað bara fyrir hana, s.s. mínus miðann.  Er ekki alveg rándýrt að fljúga til Hamborgar?  Mér skilst að flugleiðir verði ekki með beint flug þangað í sumar (eða í það minnsta ekki á þessum tíma), þannig að það verði alveg rándýrt.\nÍ fullri hreinskilni, þá hef ég ekki séð neinn kost eins ódýran eins og þennan hvað varðar ferðatilhögun."
        },
        {
            "user": "Bassismus",
            "user_id": "54400",
            "date": "2005-03-14 17:02:28",
            "id": "2023887",
            "reply_to_id": "2023327",
            "text": "þegar ég fór í fyrra þá flaug ég til london og þaðan til hamburg og til baka sömu leið, það hefur verið um 50-60þús í heildina, ég var svo með far frá hamburg þannig að það var ekki svo dýr heildar ferða pakkinn, en kom samt með vel yfir 100þús kall í visa reikning þar sem ég verslaði helling af stöffi hehehe.\nAnnars eru ég og félagar mínir þannig að við viljum vera komnir á svæðið 2-3 dögum fyrir hátíðina til að hitta á gott tjaldstæði fyrir okkur og þeir hafa hitt á sama staðinn 4-5 ár í röð á C-kampsvæðinu."
        },
        {
            "user": "thorok",
            "user_id": "7541",
            "date": "2005-03-14 22:42:35",
            "id": "2024665",
            "reply_to_id": "2023887",
            "text": "2-3 dögum fyrir hátíðina??  Tjaldsvæðið opnar ekki fyrr en á miðvikudeginum… og festivalið byrjar á fimmtudagskvöldinu.  Rútan kemur í Wacken um 15 leytið og í fyrra var það plenty of time og við íslendingarnir í ferðinni hittum á alveg frábært tjaldsvæði stutt frá tónleikasvæðinu og ca 30 metrum frá sturtum og sölustandi sem seldi ískalda drykki. Gátum ekki beðið um betra…\nAnnars, kostnaðurinn hjá okkur við að komast til Wacken (s.s. án miða) er\nRútan Köben - Wacken = um 9 þús fram og tilbaka\nFlug út til Köben = 25 þús kannski (ef menn eru óheppnir með verðið).  Samtals ferðakostnaður Ísland - Wacken = 34 þús, hugsanlega minna (hægt að komast út skv. verðum í dag á 21 þús og heildarkostnaður þá 30 þús)\n50-60þús er alveg útúr kortinu…"
        },
        {
            "user": "Bassismus",
            "user_id": "54400",
            "date": "2005-03-15 00:29:44",
            "id": "2024794",
            "reply_to_id": "2024665",
            "text": "Ja þetta sleppur svo sem, var alveg þess virði í mínum augum.\nAnnars var hópurinn sem ég var í kominn á svæðið þriðjudeginum, og tóku frá svæðið fyrir okkur sem við höfum verið á undanfarin 2 ár þannig að það er best að mæta sem fyrst alla vega á c-campið.\nOg eftir að hafa farið yfir ferðakostnaðinn í fyrra að þá var hann reyndar um 40-50 en ekki 50-60 eins og áður sagði og biðst ég afsökunar á þeirri villu, en jú þetta er kannski frekar mikið, en ég get bara ekki ferðast með rútu það er einhver fóbía hjá mér eftir skólaferðalögin í gamla daga eða eitthvað álíka hehehe"
        },
        {
            "user": "thorok",
            "user_id": "7541",
            "date": "2005-03-15 01:00:00",
            "id": "2024815",
            "reply_to_id": "2024794",
            "text": "hehe, Já, það er alveg good maður… Aftur á móti þá eru þessar rútur alveg rosalega þægilegar, klósett og bar og svoleiðis.  Þetta er í raun miklu betra en íslensku rúturnar sem maður hefur farið í. Driverinn er með kæliskáp fremst þar sem hann selur ískalt gos og öl á slikk.  Það er lítið óþægilegra að vera í rútu þarna úti en bara flugvél, en samt meira frelsi."
        },
        {
            "user": "Bassismus",
            "user_id": "54400",
            "date": "2005-03-15 01:22:54",
            "id": "2024828",
            "reply_to_id": "2024815",
            "text": "Ég kem til með að hafa kópíu af íslenska fánanum meðferðis í ár, spurning hvort að það verður sett upp fánastöng í okkar tjaldbúðum samt, en ef þú sérð íslenskann fána blakta við hún einhversstaðar að þá er um að gera að tékka á því, verða að öllum líkindum ekki mjög margir þannig fánar á lofti"
        },
        {
            "user": "Swooper",
            "user_id": "50432",
            "date": "2005-03-15 08:28:25",
            "id": "2024882",
            "reply_to_id": "2021003",
            "text": "Þú munt koma til með að fá pöntun frá mér fljótlega, ég sá þessa grein um daginn en hafði ekki tíma til að svara henni eða panta.."
        },
        {
            "user": "masterdread",
            "user_id": "3899",
            "date": "2005-03-15 12:07:32",
            "id": "2025076",
            "reply_to_id": "2021003",
            "text": "Er MIKIÐ að spá í þetta…….er einhver ákveðinn tími til að skrá sig á DA LIST???"
        },
        {
            "user": "thorok",
            "user_id": "7541",
            "date": "2005-03-15 12:20:30",
            "id": "2025093",
            "reply_to_id": "2025076",
            "text": "Já, það er það, en það verður líklegast ekki fyrr en í sumar einhvern tímann, júní að öllum líkindum, en það er að vísu ekki komið á hreint. Aftur á móti, eru allar líkur á því að yfir 100 manns verði kominn á lista þá, og því allir bolir búnir…  Ég legg áherslu á að fólk skrái sig sem fyrst! Einnig er óvíst hvort að það verði pláss fyrir endalaust marga í rútunum."
        },
        {
            "user": "Deathrock",
            "user_id": "30603",
            "date": "2005-03-17 09:46:29",
            "id": "2028482",
            "reply_to_id": "2021003",
            "text": "Er einhver heimasíða fyrir hátíðina. Ef manni langar að kíkja aðeins nánar á þetta."
        },
        {
            "user": "Swooper",
            "user_id": "50432",
            "date": "2005-03-17 10:22:35",
            "id": "2028508",
            "reply_to_id": "2028482",
            "text": "Það stendur í aðalgreininni,\nhttp://www.wacken.com\n."
        },
        {
            "user": "Feanor",
            "user_id": "6499",
            "date": "2005-03-18 21:48:36",
            "id": "2031337",
            "reply_to_id": "2021003",
            "text": "Til gamans má geta að Dragonforce voru að staðfesta komu sína á Wacken 2005, hægt að sjá það á Tourdates á www.dragonforce.com, ekki enn komið inná www.wacken.com, þetta er alveg safe þar sem gítarleikarinn sjálfur, Herman Li, postaði þessu á foruminu þeirra."
        },
        {
            "user": "Swooper",
            "user_id": "50432",
            "date": "2005-03-22 17:17:54",
            "id": "2038057",
            "reply_to_id": "2031337",
            "text": "Ó guð minn almáttugur nei… Ojæja, ekkert sem neyðir mann til að sjá DragonForce… sem betur fer… Úff.."
        },
        {
            "user": "Bassismus",
            "user_id": "54400",
            "date": "2005-03-19 02:38:23",
            "id": "2031715",
            "reply_to_id": "2021003",
            "text": "Á heimasíðu Wacken er skráð surprise act, þar sem bang your head festivalið í bæjaralandi er í lok júlí og nokkrar af skráðum WOA böndum spila þar auk annara, að þá yrði ég ekki hissa ef þetta surprise act væri Manowa"
        },
        {
            "user": "Bassismus",
            "user_id": "54400",
            "date": "2005-03-24 17:13:23",
            "id": "2041664",
            "reply_to_id": "2021003",
            "text": "Dragonforce hefur verið bætt inn á hljómsveita lista wacken 2005"
        },
        {
            "user": "thorok",
            "user_id": "7541",
            "date": "2005-03-24 22:11:43",
            "id": "2042254",
            "reply_to_id": "2021003",
            "text": "Já, og Within Temptation\nEkki slæmt það."
        }
    ]
}
{
    "forum_title": "Geimvísindi",
    "user": "techno",
    "user_id": "15255",
    "date": "2001-11-22 22:12:28",
    "title": "Tilbúningur eða staðreyndir?",
    "text": "Nýlega las ég grein eftir mann að nafni Milton William Cooper. Þar er rakin býsna athygliverð saga varðandi tilvist “geimvera” hérna á jörðinni. Er um að ræða svokallaða samsæriskenningu. Samt sem áður, burtséð frá sannleiksgildi samsæriskenningarinnar, er margt sem gerðist á þessum árum áhugavert. Af þeim 13 “geimflaugum” sem talin eru hafa brotlent víðsvegar á jörðinni á árunum frá ‘47-’52, eru nokkur enn álitin vera í geymslum hjá bandaríkjaher og einnig í fyrrum sovétríkjum. Árið 1949 í Roswell, New Mexico, náðist lifandi geimvera, segir sagan, hún mun hafa lifað í 3 ár. Sjálfur tel ég mig vera efasemdarmann, er ekki alveg tilbúinn að trúa svonalöguðu strax. Samt er eitthvað við sögur sem þessar, við getum hvorki sannað þær né afsannað. Síðan við áframhaldandi lestur greinarinnar fer að koma meira og meira ótrúlegra fram, samt svolítið kitlandi. Greinina er að finna á www.rcbbs.com/secretgov. Njótið! :)",
    "url": "https://www.hugi.is/geimvisindi/greinar/52500/tilbuningur-eda-stadreyndir/",
    "url_id": "52500",
    "id": "347311",
    "replies": [
        {
            "user": "ZyrbinX",
            "user_id": "2085",
            "date": "2001-11-22 23:09:40",
            "id": "347312",
            "reply_to_id": "347311",
            "text": "Uuhhh… ertu viss um að þú hafir póstað réttum link??"
        },
        {
            "user": null,
            "user_id": null,
            "date": "2001-11-22 23:32:34",
            "id": "347313",
            "reply_to_id": "347312",
            "text": "http://www.rcbbs.com/secretgov.htm"
        },
        {
            "user": "malicious",
            "user_id": "5591",
            "date": "2001-11-23 14:24:16",
            "id": "347314",
            "reply_to_id": "347311",
            "text": "Í 3 ár! Þá fer maður að pæla og… hvað gáfu þeir henni eiginlega að “borða”! (þetta er ekki djók). Það sem ég er að tala um er, hvernig fékk hún orku.\nps. hef ekki lesið greinina"
        },
        {
            "user": "hvurslags",
            "user_id": "7875",
            "date": "2001-11-24 00:12:40",
            "id": "347315",
            "reply_to_id": "347314",
            "text": "þetta er svo mikið kjaftæði…´\nég segi nú bara hvurslags!"
        },
        {
            "user": "techno",
            "user_id": "15255",
            "date": "2001-11-24 20:01:55",
            "id": "347316",
            "reply_to_id": "347315",
            "text": "Já, mikið rétt, þetta er gífurlegt kjaftæði, og ætti að vera okkur ákveðin lexía. Málið er og ætti að vera augljóst, nánast allar “staðreyndir” koma frá bandaríkjunum. Ég skilgreini hinar vestrænu þjóðir sem, hinar vestrænu og svo bandaríkjamenn. Ég vil nú ekki taka svo djúpt í árinni og segja flesta ameríkana lygara, en eftir að hafa skoðað málin af (vonandi) hlutleysi, þá er ekki hægt annað en að álykta að allt þetta efni er sett fyrir almenning af frekar undarlegum hvötum, þó ekki sé meira sagt. Má kannski kalla það sjúklega athyglissýki. :)"
        },
        {
            "user": "MorganKane",
            "user_id": "4254",
            "date": "2001-11-27 13:56:46",
            "id": "347317",
            "reply_to_id": "347316",
            "text": "Ég hef lesið secret government oftar en einu sinni og hvort sem þetta er satt eða ekki þá er margt í þessu sem fittar mjög vel við söguna.\nT.d. dagsetningar, persónur og staðir. Allar þær undirstofnanir sem nefndar eru í SECRET GOVERNMENT voru eða eru til í alvöru sem hlutar af annað hvort NSA, NASA eða CIA, ég athugaði það sjálfur og þetta eru viðurkenndir hlutar stofnananna sem þó eru ekkert útskýrðir neinsstaðar þó svo að þeir fái MJÖG mikinn pening frá hinum og þessum sjóðum.\nÚtskýringin á því af hverju mest af þessu gerist í USA er einfaldlega að Bandaríkin eru langt á undan öllum öðrum löndum í vísindum, hernaði og fleiru og auðvitað myndu lífverum frá öðrum heimi fara þangað til rannsókna svona til að byrja með.\nEinnig er minnst á brotlendingar geimskipa í Noregi, Mexico, Afriku og Indlandi svo ekki eru þær alveg fastar við USA.\nHvort sem eitthvað eða allt af þessu er satt eða ekki þá er fáránlegt að segja að þetta sé allt kjaftæði. Þeir sem hafa lesið eitthvað af viti um tilvist geimvera eru allir(flestir) sannfærðir um að þetta er ekki allt lygi og ef þið gerið það þá sannfærist þið líka.\n-Keep an open mind and you will be set free-"
        },
        {
            "user": "MorganKane",
            "user_id": "4254",
            "date": "2001-12-14 00:38:00",
            "id": "347318",
            "reply_to_id": "347317",
            "text": "Ef til eru geimverur sem hafa komist til jarðar frá annari reikistjörnu þá eru þær á tæknistigi sem er í öðru ef ekki þriðja veldi miðað við mennina. Ef þessar geimverur eru svona langt komnar í flug og geimvísindum er þá ekki líklegt að þær séu einnig komnar langt á undan í öðrum vísindum eins og t.d. taugalífeðlisfræði og séu komnar á það stig að þær geta plantað hugmyndum, draumum og jafnvel stjórnað hugsunum litlu vanþróuðu homo sapiens. Þá eru þetta hinir umræddu brúðuleikstjórar (master of puppets) en ekki Illuminaty, Bildeberger eða skósveinar þeirra í leyniþjónustunum.\nMér fannst rétt að deila smá paranoiu með ykkur, next stop kleppur."
        },
        {
            "user": "Gauos",
            "user_id": "297",
            "date": "2002-01-16 09:28:49",
            "id": "347319",
            "reply_to_id": "347318",
            "text": "ÞETTA ER ALLT SAMSÆRI! ! !\nHeiminum hefur verið stjórnað af öflugum leynisamtökum í hundruðir ára… Di Di Di! Þríhyrningurinn með auganu í.. þið vitið !\nAaaaaaaaaaaaa :\\"
        },
        {
            "user": "Exitmusic",
            "user_id": "10281",
            "date": "2002-02-05 23:43:26",
            "id": "347320",
            "reply_to_id": "347314",
            "text": "hehe come on hún var í kanalandi drapst örugglega útaf macdonalds og burger king og dr pepper neyslu\nblehh"
        }
    ]
}
{
    "forum_title": "Hip hop",
    "user": null,
    "user_id": null,
    "date": "2007-01-14 02:37:03",
    "title": "Andseta",
    "text": "hugmyndin kemur frá bíómynd\nEitthvað tekur yfir mig sem ég get ekki líst\noft fæ ég krampa og mér verður  illt\nget engu stjórnað, raddböndin þenjast  get ekki öskrað\nmissi allan mátt  get ekki flúið og get ekki hörfað\nþetta tekur yfir mig, umkringir  og bugar mig\nlætur mig sjá hluti  sem gera mig undrandi\nþað sem ég hélt ég myndi aldrei sjá og væri ekki til\nenginn fyrir aftan mig  en finnst eins og þeir elti mig\nfinnst að allir vilja mér illt halda mér frá góðu\nbeinin brákuð, holdið marið og skinnið  blóðugt\nveit ekki hvað þetta er en sé hvað það er að gera mér\nvil ekki vita hver þessi vera er eða hvað hún er að gera hér\nbreytt mér í ófreskju sem að allir óttast\nþeir sem ég elska geta ekkert en lagt á flótta\nlíkaminn stirðnar og bognar og ég tala tungum\nrúður springa þegar ég öskra úr mér lungun\nlít í spegil og byrja að skjálfa\nþví í speglinum sé ég ekki mig sjálfan\nheldur þennan djöful sem kvelur mig stöðugt\ner ekki á förum fyrren, vald hans er öruggt\nVakna úr værum svefni, bundinn við rúmið\núlfar spangólandi, þrumur og eldingar úti\ninn kemur prestur, skvettir á mig vatni\ntil að hræða djöfullin, sjá hvort sálin vakni\nég öskra engist og hreyti í hann fúkyrðum\nnæ næstum að losa mig frá rúminu\nþeir halda mér niðri, lesa úr biblíum\nég gef skít það og restina að þeim ritningum\nkross fyrir ofan rúmið, hengur á hvolf\nfólk efast um hvort þessi drengur á von\nþetta er ekki mín rödd, hann talar í gegnum mig\nfinn að ég er algerlega undirgefinn skepnunni\nklóra mann til blóðs, hann sleppir takinu\nklóra og bít, blóð blettir í lakinu\nég losna þeir hörfa, skjálfa, ég öskra\nbrjálast, sé glugga hleyp til að stökkva\nget ekki meira, sé að ég þarf að deyja\nhelgiathafnir höfðu ekkert að segja",
    "url": "https://www.hugi.is/hiphop/korkar/485340/andseta/",
    "url_id": "485340",
    "id": "4473022",
    "replies": [
        {
            "user": null,
            "user_id": null,
            "date": "2007-01-14 18:22:14",
            "id": "4475193",
            "reply_to_id": "4473022",
            "text": "Góður texti, eða svona fínn. Margfalt betri en flestir textar sem koma hingað. En hvaða mynd er þetta samið út frá? :P"
        },
        {
            "user": "Utopia",
            "user_id": "28528",
            "date": "2007-01-14 23:24:06",
            "id": "4476987",
            "reply_to_id": "4473022",
            "text": "ég er að fíla þetta… flott atkvæðarím og töff concept… exorcist right ?"
        },
        {
            "user": null,
            "user_id": null,
            "date": "2007-01-14 23:41:11",
            "id": "4477084",
            "reply_to_id": "4476987",
            "text": "samið útfrá the exorcism of emily rose\nen takk fyrir commentin"
        },
        {
            "user": null,
            "user_id": null,
            "date": "2007-01-28 20:03:42",
            "id": "4530628",
            "reply_to_id": "4473022",
            "text": "þetta er töff texti maður.. taka þetta upp?"
        }
    ]
}
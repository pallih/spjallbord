{
    "forum_title": "Rokk",
    "user": "barrett",
    "user_id": "12862",
    "date": "2002-10-22 19:05:52",
    "title": "Coral - Coral (2002)",
    "text": "Coral-Coral (2002)\nJæja, þá er frumburður hljómsveitarinnar Coral\nkominn. Það er reyndar svolítið síðan en ég\nhef ekkert verið að tjá mig hér á huga bara heima\nað hlusta á diskinn þeirra(næstum því).\nEn jæja.\nþessi hljómsveit hefur verið starfandi í 2 ár\nrúmlega. Hún er skipuð af þessum:\nGunnar, gítar og söngur,\nSteinar, gítar\nAndrés, bassi\nÞorvaldur, trommuleikari\nAllir eru úr Seljahverfinu nema Þorvaldur\nen hann er Vesturbæingur. Þeir hafa verið að\nspila á böllum hér og þar í Reykjavík. Hafa\nspilað á Vídalín oftar en tvisvar og tóku þátt\ní Músíktilraunum árið sem Andlát vann.\nÞeir hafa spilað á Hólmstokk, Frostrokk, spiluðu\nseinast á Akureyri og áttu víst pleisið.\nGaltalækur er reglulegur atburður sem þeir spila\ná næst og hafa gert það tvisvar áður.\nOpnunarlag disksins er cover lag.\nInvention í D-moll. Fallegt lag í rokkaðri\nútsetningu. Maður kemst alveg í fíling við að\nhlusta á þetta lag. Þeir tóku víst Tunglskins-\nsónötuna eftir Beethoven á Akureyri þegar þeir\nspiluðu þar. Verða þeir klassískir ?? :)\nEflaust kannast einhverjir við næsta lag, Arthur.\nþað er lagið sem var (er) í spilun hjá Radíó X.\nMér finnst gaman að söngnum, hvernig röddunin er.\nTrommubreakin mynda fína heild í góðu lagi.\nNæsta lag, Coriolis Effect er í Placebo-Muse stíl, trommutakturinn er\nalveg geggjaður og heldur laginu gangansi eins og vel smurðri vél.\nMillikaflinn brýtur lagið vel upp og skapar skemmtilega stemningu\nþegar riffið byrjar aftur. Vá hvað maður kemst í mikinn fílíng við að hlusta\ná þessa drengi spila. Með betri lögum plötunnar.\nSex Dwarf, kemur askvaðandi inn með grúví háskólarokkriffi.\nHrár tónninn á gítarnum fær mann til að skjálfa,\nlagið sjálft er samt eylítið grunnt, og fær ekki alveg að njóta sín.\nþað er gaman að heyra hátalarann inn á milli. Margir möguleikar\nen fáir nýttir.\nBig Bang er næstbesta lag plötunnar. Hörkurokk, afar hart\neins og það á að vera. Söngurinn er framúrskarandi og mér finnst\nkúl að hafa þennan fuzzy effect á honum. Gunnar fær + í kladdann\nfyrir þetta. Rólegi kaflinn er tilvalinn í lokin, og hvernig smá lagbútur\nkemu aftur í endann eins og skrímsli í lélegri bíómynd setur punktinn yfir i-ið\nTapað stríð er eina lagið sem sungið er á ástkæra móðurmálinu.\nEkkert slæmur texti en ekkert til að hrópa húrra fyrir.\nLagið er þokkalegt en minni samhæfing er í þessu lagi heldur en hinum.\nÞagnirnar sem koma inn á milli setja skemmtilegan svip á þetta lag\nog útkoman er, þokkaleg.\nÞá er það smiðshöggið - One Stop Evil Shop.\nÞetta er instrumental uppbyggingarlag, ca. 9 mín á lengd\nog skipar sér í sess með helstu lögum íslenskra hljómsveita í dag.\nÉg er ekki að grínast, þetta lag lyftir plötunni í hæðir. Fallegt stefið\ní 7/4 skapar draumkennda stemningu, trommuleikurinn er laumulega grúví\nog einhvern veginn hljóma öll hljóðfærin sem eitt. Samhæfingin er góð og mikil\ndínamík gefur laginu mikla dýpt og með henni gera þeir lagið gott.\nÞeir sína það að þeir eru mjög efnilegir ekki bara sem hljóðfæraleikarar\nheldur einnig lagasmiðir. Kröftugur samhljómur þeirra í lokin gefur kickið.\nSnilld !!\nÍ heild var platan stórskemmtileg en datt aðeins niður inn á milli. En\nþetta er nú bara fyrsta platan og ekkert meistaraverk, platan mætti vera soldið\nlengri en þessir sprettir sem þeir eiga þarna jaðra við snilld og lokalagið\nfær mann til að missa andann. Hönnunin á umslaginu er mjög flott\nog Bjaddni Hell ,á fá þakkirnar fyrir það.\nÉg vona að þú, lesandi góður,\nreddir þér eintaki, í Hljómalind eða Geisladiskabúð Valda.\nLokadómur: ***+/****\nTaka skal fram að þeirra næsta gigg verður á Frostrokk í Frostaskjóli,\n1 nóv næstkomandi (held ég).",
    "url": "https://www.hugi.is/rokk/greinar/98422/coral-coral-2002/",
    "url_id": "98422",
    "id": "712653",
    "replies": [
        {
            "user": "Past",
            "user_id": "19593",
            "date": "2002-10-22 21:13:28",
            "id": "712654",
            "reply_to_id": "712653",
            "text": "Snilldardiskur…\ner enn hægt að fá hann? þegar ég keypti hann var hann í takmörkuðu magni..?\ner pottþétt að þeir spila í Frosta…?\nkv. Past"
        },
        {
            "user": "barrett",
            "user_id": "12862",
            "date": "2002-10-23 08:54:57",
            "id": "712655",
            "reply_to_id": "712654",
            "text": "Past: Þeir voru svo góðir í frosta fyrir ári síðan,\nað þeir verða pottþétt aftur núna."
        },
        {
            "user": "skratti666",
            "user_id": "9909",
            "date": "2002-10-23 11:50:15",
            "id": "712656",
            "reply_to_id": "712655",
            "text": "bjaddni hell sem hannaði diskinn, hefur einnig gert tvö myndbönd fyrir Coral. Það fyrsta við lagið Sex Dwarf sem fékk ágæta spilun á Skjá einum og hið síðara við lagið Arthur sem var of “gróft” fyrir sjónvarp og var því bara sett á diskinn.\nÞeir sem hafa áhuga á að kíkja á fleira sem bjaddni hell hefur gert geta kíkt á www.herrahelviti.is"
        },
        {
            "user": "Gigger",
            "user_id": "17393",
            "date": "2002-10-23 12:06:44",
            "id": "712657",
            "reply_to_id": "712656",
            "text": "C oral sex dwarf beeing playd on a cd\nsee oral sex dwarf beeing playd on a cd\nsmá lame orðaleikir =) góðir dómar (= keep on moving Coral!!! Beethoven er BESTA coverið hingað til það er MAGNAÐ! ! ! ! ! ! ! ! ! ! ! ! ! farið og sjáið 8-) cheerios\nMálum bæjinn rauðann!"
        },
        {
            "user": "barrett",
            "user_id": "12862",
            "date": "2002-10-23 12:21:23",
            "id": "712658",
            "reply_to_id": "712656",
            "text": "Svo kemur heimsaíðan þeirra í gang í bráð býst ég við."
        },
        {
            "user": "bls",
            "user_id": "9477",
            "date": "2002-10-22 21:58:09",
            "id": "712659",
            "reply_to_id": "712653",
            "text": "áfram Coral :)"
        },
        {
            "user": "Thayll",
            "user_id": "10291",
            "date": "2002-10-22 22:43:43",
            "id": "712660",
            "reply_to_id": "712653",
            "text": "haha ég spilaði með þeim á Hólmstokk og einhverjum rokktónleikum í Seljaskóli(montin)"
        },
        {
            "user": "Thayll",
            "user_id": "10291",
            "date": "2002-10-23 16:36:43",
            "id": "712661",
            "reply_to_id": "712660",
            "text": "ég spilaði nú með Gunna í coverhljómsveit sem stóð yfir í þrjá daga og hét Band-x eða -x eða bandex.\nbara upp á flippið í rokksmiðjunni."
        },
        {
            "user": "shrimpboy",
            "user_id": "9021",
            "date": "2002-10-23 16:58:52",
            "id": "712662",
            "reply_to_id": "712661",
            "text": "hvenær er þessi rokksmiðja?\nog hvar? ég hef alltaf viljað fara en aldrei neitt orðið úr því."
        },
        {
            "user": "shrimpboy",
            "user_id": "9021",
            "date": "2002-10-23 22:02:20",
            "id": "712663",
            "reply_to_id": "712662",
            "text": "svona fyrir þá sem vilja þá fæst þessi umtalaði diskur í hljómalind og japis og jafnvel í 12 tónum líka. og hann kostar aðeins litlar, skitnar 1000 kr. jei!"
        },
        {
            "user": "kjerulf",
            "user_id": "12099",
            "date": "2002-10-22 23:07:33",
            "id": "712664",
            "reply_to_id": "712653",
            "text": "snilldar diskur, snilldar hljómsveit og algjör snilld á akureyri um daginn þegar bassaleikarar Coral og Bob vorum í sjóðheitum kynmökum á gólfi í partý niðrí bæ"
        },
        {
            "user": "cybil",
            "user_id": "28115",
            "date": "2002-11-05 20:50:54",
            "id": "712665",
            "reply_to_id": "712664",
            "text": "Kanski ekki alveg… Það er að segja þetta með kynmökin. Annars eru þetta gegt fínir náungar og frábær hljómsveit en mér finnst þetta slúður þitt leiðinlegt. By the way, er einhver sammála að one stop evil shop sé besta lagið á disknum? Algjörlega snilld finnst mér enda hlusta ég alltaf á það áður en ég fer að sofa.."
        },
        {
            "user": "opinn",
            "user_id": "20891",
            "date": "2002-10-22 23:51:02",
            "id": "712666",
            "reply_to_id": "712653",
            "text": "coral eru alveg frábærir og diskurinn er snilld. það sem mér finnst súrt við hann er mixið og sándið. þetta hljómar eitthva svo flatt og kraftlaust… en það er þeim að kenna heldur mixer mönnum… aftur á móti á tónleikum, þá erum við að tala um kraft , alveg geðveiki"
        },
        {
            "user": "gunniwho",
            "user_id": "7592",
            "date": "2002-10-23 00:54:42",
            "id": "712667",
            "reply_to_id": "712653",
            "text": "Næsta giggið þeirra er á Ibiza (gamla Þórskaffi) á fimmtudaginn næstkomandi. Þar munu þeir spila með Pan og Xanax."
        },
        {
            "user": "larandaria",
            "user_id": "3518",
            "date": "2002-10-23 08:45:28",
            "id": "712668",
            "reply_to_id": "712667",
            "text": "Jamm, ég verð að spila á Þórscafé á fimmtudaginn og eftir þessa grein hlakka ég mikil til að heyra í Coral!!"
        },
        {
            "user": null,
            "user_id": null,
            "date": "2002-10-24 08:37:01",
            "id": "712669",
            "reply_to_id": "712653",
            "text": "Þeir voru helvíti magnaðir á tónleikunum hér fyrir norðan."
        },
        {
            "user": "HilmarTh",
            "user_id": "9740",
            "date": "2002-10-24 21:34:57",
            "id": "712670",
            "reply_to_id": "712653",
            "text": "Hehe þeir voru í Seljaskóla bæði í fyrra og hittifyrra og kannski árið þar áður annars er Steinar eða Rúnki eins og hann var kallaður fínn gaur, aðra þekki ég ekki"
        },
        {
            "user": "nomaad",
            "user_id": "1316",
            "date": "2002-10-25 09:43:08",
            "id": "712671",
            "reply_to_id": "712653",
            "text": "Coral rokkuðu eins og moðerfokkerar í gær á Ibiza! Þeir komu mér virkilega á óvart þar sem ég hafði aldrei heyrt neitt með þeim nema eitthvað smotterí af disknum þeirra, en það er ekki alveg nógu kraftmikið… Aftur á móti eru þeir með kröftugri böndum sem ég hef séð live!"
        },
        {
            "user": "barrett",
            "user_id": "12862",
            "date": "2002-10-25 11:27:30",
            "id": "712672",
            "reply_to_id": "712671",
            "text": "Fjárfestið í þessum frábæra disk,\neða leitið þá uppi næst þegar þeir spila."
        },
        {
            "user": "incubus",
            "user_id": "11204",
            "date": "2002-10-26 02:49:39",
            "id": "712673",
            "reply_to_id": "712653",
            "text": "Þeir voru mjög góðir á Akureyri en Kanis áttu þó pleisið, þeir hljómuðu vel og trommarinn var virkilega góður og á hann að mínu mati bjarta framtíð."
        },
        {
            "user": "barrett",
            "user_id": "12862",
            "date": "2002-10-26 17:23:20",
            "id": "712674",
            "reply_to_id": "712673",
            "text": "Gott að heyra."
        },
        {
            "user": "larandaria",
            "user_id": "3518",
            "date": "2002-10-26 20:08:18",
            "id": "712675",
            "reply_to_id": "712653",
            "text": "Jæja, núna er maður búinn að heyra í Coral (á Ibiza) og þeir hljóma bara þónokkuð vel! komu mér allavega á óvart=)"
        },
        {
            "user": "Palumbo",
            "user_id": "19653",
            "date": "2002-10-28 15:47:12",
            "id": "712676",
            "reply_to_id": "712675",
            "text": "Coral er alveg ágætis band en aðeins of poppaðir fyrir mig..en eiga þó nokkur flott lög…. hvaða bull er þetta annars með þetta “frostrokk”??? Noise eru auglýstir að spila og við höfum ekkert verið látnir vita!? ef einhver hefur veit e-d um þetta endilega látið mig vita…\n-Einar Vilberg-"
        },
        {
            "user": "Palumbo",
            "user_id": "19653",
            "date": "2002-10-29 00:54:55",
            "id": "712677",
            "reply_to_id": "712676",
            "text": "Ég heyrði í Coral á Ibiza/Þórskaffi síðastliðinn fimmtudag og ég verð að segja að þeir voru rosalega góðir! Thumbs Up!\nK\nwww.jupiterfrost.net/pan"
        },
        {
            "user": "barrett",
            "user_id": "12862",
            "date": "2002-10-29 09:19:43",
            "id": "712678",
            "reply_to_id": "712676",
            "text": "Farðu á frostaskjol.is og kvartaðu.\nÉg heyrði í Coral-liðum í gær og það var ekkert talað við þá heldur, þetta er ekki nógu gott.\nAð auglýsa tónleika án þess að tala við hljómsveitirnar fyrst er svolítið fáránlegt."
        },
        {
            "user": "Korzybski",
            "user_id": "15718",
            "date": "2002-10-29 12:42:37",
            "id": "712679",
            "reply_to_id": "712678",
            "text": "Það er ekki svolítið fáránlegt, það er með eindæmum, virkilega ógeðslega fáránlegt!!\nHverskonar vinnubrögð eru þetta eiginlega?? Mér skilst að það séu ekki bara Coral og Noise sem hafa ekki verið “official” bókaðar, heldur líka einhverjar fleiri.\nHalda aðstandendur virkilega að við mætum bara með hljóðfærin á föstudag án þess að segja neitt?\nMeð þessu áframhaldi þá eru frostrokkarar heppnir ef þeir fá eina hljómsveit!!!"
        },
        {
            "user": "barrett",
            "user_id": "12862",
            "date": "2002-10-31 11:35:59",
            "id": "712680",
            "reply_to_id": "712679",
            "text": "Ég talaði við gaurana í frosta í gær og spjallaði við einn starfsmanninn þar. Hann sagði að einn\nmelimur í hljómsveitinni Natar hefði átt að ná í allar hljómsveitirnar, þar hefur þeim fatast flugið.\nÉg nefndi einnig Noise og Coral og sagði að\nseinast þegar ég vissi hafði ekki verið talað við\nþessar hljómsveitir. Þeir sögðust ætla að gera e-ð í málinu.\nVonum það besta."
        },
        {
            "user": "frekurkk",
            "user_id": "27787",
            "date": "2002-10-31 14:14:18",
            "id": "712681",
            "reply_to_id": "712680",
            "text": "Ekki er búið að hafa samband við Coral, ekki Sign heldur, seinast þegar ég vissi.\nVeit ekki alveg með Búdrýgindi……\nEf að þessar hljómsveitir koma ekki þá eru það\nWaste, Natar, Han Solo, BOB, Ginnungagap, Doctuz og Spünk sem að væntanlega spila, skv. Frostaskjóli."
        },
        {
            "user": "Past",
            "user_id": "19593",
            "date": "2002-10-31 14:42:25",
            "id": "712682",
            "reply_to_id": "712680",
            "text": "ég er víst eini meðlimurinn í natar sem er í þessu Frostrokk og ég átti ekki að hafa samband við allar hljómsveitirnar. Ég átti bara að tala við Spunk Waste og Doctuz sem ég gerði, þessvegna ekki vera að böggast í mér utaf þessu."
        },
        {
            "user": "barrett",
            "user_id": "12862",
            "date": "2002-11-01 09:50:18",
            "id": "712683",
            "reply_to_id": "712682",
            "text": "Ég er ekki með neinn móral við þig, bara miðla upplýsingunum sem ég fékk frá starfsmanni Frostaskjóls.\nAllavegana fatast þeim flugið, enda er þetta í kvöld."
        },
        {
            "user": "IceElement",
            "user_id": "8377",
            "date": "2002-10-30 20:15:21",
            "id": "712684",
            "reply_to_id": "712678",
            "text": "corky: Hvenær munið þið Noise gefa út disk ?"
        },
        {
            "user": "bolinn",
            "user_id": "9418",
            "date": "2002-11-06 14:00:58",
            "id": "712685",
            "reply_to_id": "712684",
            "text": "Mér skildist á einum gaurnum í noise, held að það hafi verið bassaleikarinn, að platan eigi að koma út annaðhvort rétt fyrir jól eða rétt eftir jólin! ég veit allavega að ég verð sá fyrsti til að kaupa mér hann. ‘Eg sá þá á Vídalín um daginn og þeir eru fokking geðveikir!!! ’Eg mæli eindregið með því að allir kíki á Noise ´tonleika og fjárfesti í disknum þeirra þegar hann kemur út!\nRock on dudes!"
        }
    ]
}
{
    "forum_title": "Vísindi",
    "user": null,
    "user_id": null,
    "date": "2011-12-11 15:39:53",
    "title": "Afstæðiskenningin og að ferðast hraðar en ljósið",
    "text": "ókei, hér er ein stutt pæling varðandi afstæðiskenninguna og hluti sem eru langt í burtu.\nSkv. afstæðiskenningunni er alltaf hægt að gera ráð fyrir því að maður sjálfur sé alltaf kjurr á meðan allt annað hreyfist í kringum mann.\nEn ef ég horfi í stjörnuhimininn á stjörnu sem er kannski 4 ljósár í burtu, og sný mér svo í einn hring (ég er þá kjurr en hún snýst umhverfis mig), þá er hún væntanlega að fara á margmargmargföldum ljóshraða, ekki satt? En samt ekki? Af hverju er ekki hægt að segja það? Tengist það smæð minni miðað við fjarlægðina? Eða bara fjarlægðinni?",
    "url": "https://www.hugi.is/visindi/korkar/731671/afstaediskenningin-og-ad-ferdast-hradar-en-ljosid/",
    "url_id": "731671",
    "id": "7369339",
    "replies": [
        {
            "user": "Loki",
            "user_id": "32054",
            "date": "2011-12-11 17:51:18",
            "id": "7369348",
            "reply_to_id": "7369339",
            "text": "Afstæður hraði tveggja tregðukerfa sem hreyfast föstum hraða með tilliti til hvors annars getur aldrei verið meiri en ljóshraði.\nEf þú snýrð þér er viðmiðunarkerfi þitt ekki lengur tregðukerfi og innbirðis hreyfingu kerfanna tveggja er ekki lýst með föstum hraða (þar sem að hún er á hringhreyfingu um þig er hún með hröðun inn að miðju hringsins).\nBætt við 11. desember 2011 -  17:53\nTregðukerfi er kerfi þar sem að hreyfingu hluta má lýsa með F=m*a"
        },
        {
            "user": "Fimbulfamb",
            "user_id": "66764",
            "date": "2011-12-13 23:09:16",
            "id": "7369615",
            "reply_to_id": "7369339",
            "text": "Sjónsviðið þitt hreyfist þetta hratt miðað við stjörnuna, ekki þú sjálfur. Þar sem sjónsviðið hefur ekki hlutlæga tilvist er í raun ekkert að ferðast á þessum hraða.\nOg auðvitað það sem Loki sagði um hringhreyfingu. Þú mátt bara gera ráð fyrir að eitthvað sé kyrrt ef það verður ekki fyrir hröðun, sem felur í sér hringhröðun."
        }
    ]
}
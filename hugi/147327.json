{
    "forum_title": "Græjur",
    "user": "Hlynzi",
    "user_id": "21838",
    "date": "2003-06-04 10:50:16",
    "title": "Að smíða eigið bassabox",
    "text": "Jæja, fyrir nokkrum mánuðum ákvað ég að kaupa mér bassabox, eða kitt öllu heldur. Ég fór og keypti þetta uppá Akranesi hjá kennara í FVA, þetta er einn mesti audio-snillingur landsins. Jæja, ég keypti kittið hjá honum, sem er hátalari 9&#8221;, og innbyggður magnari og ég kem að þessu seinna í umfjölluninni.\nBoxið sjálft er smíðað úr MDF plötu, 19mm er áætlað en ég átti til 23mm plötu eftir að hafa smíðað flötu hátalarana og var nóg eftir í boxið, þannig að ég breytti teikningum aðeins og þetta varð ekkert mál hjá mér. Boxið á að vera loftþétt, nema í gati á hliðinni sem er auðvitað &#8220;portið&#8221;. Það á víst að festa saman plöturunar sem eru 7 samtals, með nöglum. Ég notaði vinkla sem eru skrúfaðir í innan frá, nema botninn, Þannig að á mínu boxi sjást engar skrúfur, nema undir því. Síðan til að gera boxið loftþétt notaði ég trélím, og eftir að það hafði þornað notaði ég sílíkon úr túpu. Svo þegar það var komið þurfti bara að smella keilunni í og tengingu. Svo efst í boxinu er steinull, 9,5 cm þykk, og ég þurfti að kaupa sem dugir í 5-6 box, og ég skal gefa einhverjum ef hann vantar svona. Því miður á ég ekki stafræna myndavél, svo að ég get ekki sett inn myndir strax, en ég skal reyna að koma því við á heimasíðunni sem ég er að búa til þessa dagana.\nHátalarinn: Number One of Monacor (www.monacor.de) og heitir hátalarinn SPH-250TC, meiri upplýsingar er hægt að finna með leytar vél þeirra og skrifa bara SPH-250TC sem &#8220;item number&#8221;. Annars eru grunnupplýsingarnar þær að hátalarinn er 9&#8221; eða 23 cm, á stærð. Hann er með tvöfalda spólu, (hugsað sem einn hátalari í sterio kerfi) Og það þýðir að hann er eiginlega tvískiptur. Og er hann 2x 100w RMS, og 2x 150 music wött (vitum nú alveg með music wöttin) En þetta skilar skemmtilegum og þéttum hljómi, og nógum krafti, allavegana nógur til að heyra allstaðar í húsinu, og nágrannanum er ekkert sérlega skemmt, þegar er keyrt soldið vel hátt.\nMagnarinn: Það er innbyggður magnari í þessu boxi og skilar hann sínu mjög vel, þetta er einstaklega þægilegt þar sem bassahátalarinn er tengdur á 4 ohm, en flötu á um 5 ohm. Þá er hægt að stilla boxið á þann styrk sem maður vill og það er mjög lítið mál. Þessi magnari kom sem kitt, með tilbúið prent, sem ég þurfti svo að bora göt á og raða íhlutunum í það. Allt þetta er skrúfað á járnplötu (prentið er soldið yfir, á háum skrúfum svo að það sé ekki að fá jarðsamband á röngum stöðum. Og transistorarnir eru tveir og báðir skrúfaðir á plötuna, ásamt sér spenni, rofa og þremur stilliviðnámum. Það eru tengd 230 volt inná magnarann.\nSaman með flötu hátölurunum er alveg dúndur sound í öllu saman og einstaklega skemmtilegt að hlusta á græjurnar þannig, þegar þær spanna alveg allar tíðnir sem maður heyrir. Þetta er vel öflugt og er vel þess virði. Kostnaður er cyrka 30.000 krónur með öllu, en það er bara ódýrt og gott verð fyrir svona alvöru box.",
    "url": "https://www.hugi.is/graejur/greinar/147327/ad-smida-eigid-bassabox/",
    "url_id": "147327",
    "id": "1116109",
    "replies": [
        {
            "user": null,
            "user_id": null,
            "date": "2003-06-04 11:27:10",
            "id": "1116110",
            "reply_to_id": "1116109",
            "text": "Sniðugt"
        },
        {
            "user": "axyne",
            "user_id": "11888",
            "date": "2003-06-04 15:50:37",
            "id": "1116111",
            "reply_to_id": "1116109",
            "text": "ef maður er í FVA þá getur maður tekið áfanga sem heitir HLT103 hann byggist uppá því að smíða þetta ferlíki.\nþá kostar boxið 15 þús. (skólinn borgar 50%)\nfínt box á svona sjálfu"
        },
        {
            "user": "JoeP",
            "user_id": "873",
            "date": "2003-06-04 16:04:29",
            "id": "1116112",
            "reply_to_id": "1116111",
            "text": "og hvar sækir maður um?\n=)"
        },
        {
            "user": "axyne",
            "user_id": "11888",
            "date": "2003-06-04 16:28:27",
            "id": "1116113",
            "reply_to_id": "1116112",
            "text": "Hérna\n:)"
        },
        {
            "user": "axyne",
            "user_id": "11888",
            "date": "2003-06-04 16:30:44",
            "id": "1116114",
            "reply_to_id": "1116113",
            "text": "djöfulsins drasl afhverju er ekki lengur hægt að fara yfir pósta áður en maður sendir þá !!\nHé rna\nSvona bið til guðs að þetta virki."
        },
        {
            "user": "Nintendj",
            "user_id": "25477",
            "date": "2003-06-04 16:41:28",
            "id": "1116115",
            "reply_to_id": "1116109",
            "text": "Segja þeir í leiðbeiningunum að maður eigi að nota nagla!? Hvers konar frágangur er það? Maður á náttúrulega að nota langar og sterkar skrúfur og hafa þær frekar fleirri heldur en færri.\nEr magnarinn stereo, bridge-aður eða monoblock(1-ch)?"
        },
        {
            "user": "aatli",
            "user_id": "12645",
            "date": "2003-06-05 19:20:33",
            "id": "1116116",
            "reply_to_id": "1116115",
            "text": "NEI, þessu boxi er (allavegana þeim sem ég gerði þegar ég var í tréiðnaverknáminu) er skotið saman með pinnabyssu og öll samskeyti kýttuð, bæði þegar boxið er set saman, s.s á kantana á plötunum og svo aftur þegar það er komið saman, svo þegar þetta er ready þá er spartlað uppí öll götin nema þau sem eiga að vera, það pússað og svo fá þeir sem eru í áfanganum boxin. Núna þegar ég var í HLT103 þá voru boxin grunnuð með svörtum grunni.\nef þið, (hlynzi) og fleiri voruð að spá í því hvort boxin séu slétt, þá eru þessi box allveg slétt"
        },
        {
            "user": "Hlynzi",
            "user_id": "21838",
            "date": "2003-06-05 20:04:11",
            "id": "1116117",
            "reply_to_id": "1116116",
            "text": "aatli: hvernig kítti eða spasl er notað í þetta, ég á eftir að fræsa aðeins mitt til að fá rúnaða kanta og fl. og á þessvegna eftir að nota kítti og þannig, hvað á ég að nota."
        },
        {
            "user": "aatli",
            "user_id": "12645",
            "date": "2003-06-05 20:08:37",
            "id": "1116118",
            "reply_to_id": "1116117",
            "text": "Minnir að við höfum notað hvítt sílicon, annars ætti allt sem ekki harðnar að virka."
        },
        {
            "user": "aatli",
            "user_id": "12645",
            "date": "2003-06-10 18:29:16",
            "id": "1116119",
            "reply_to_id": "1116118",
            "text": "við notuðum bara lím kýtti frá wurth (spurði kennarann)"
        },
        {
            "user": "DiaboluZ",
            "user_id": "22591",
            "date": "2003-06-11 21:56:35",
            "id": "1116120",
            "reply_to_id": "1116119",
            "text": "var þetta hjá flemming?\nég var í þessum áfanga á seinustu önn, og á svona þetta er mega ;)"
        },
        {
            "user": "Hlynzi",
            "user_id": "21838",
            "date": "2003-06-12 15:22:45",
            "id": "1116121",
            "reply_to_id": "1116120",
            "text": "Ég keypti þetta af Flemming. En hef ekki verið í tíma hjá honum."
        },
        {
            "user": "Castrate",
            "user_id": "12936",
            "date": "2003-06-04 17:31:44",
            "id": "1116122",
            "reply_to_id": "1116109",
            "text": "Stæðsta sem ég hef gert er ljós sem blikka í takt við bassan :/\nAnnar vel gert :D langar að prufa þetta."
        },
        {
            "user": "Castrate",
            "user_id": "12936",
            "date": "2003-06-04 21:52:55",
            "id": "1116123",
            "reply_to_id": "1116122",
            "text": "mig vantar svona magnara á boxið mitt :) kostar hann ekki eikkurn 10 þús?"
        },
        {
            "user": "grugli",
            "user_id": "9479",
            "date": "2003-06-04 22:21:49",
            "id": "1116124",
            "reply_to_id": "1116109",
            "text": "Ég sem var búinn að lofa að hætta á Huga :)\nVarð að skrá mig inn núna fyrst greinin sem ég hætti við að skrifa og bað hlynza um að gera því ég var “hættur”. En nóg um það…\nÞað er ekki mælt með því að teikningunni af boxinu sé breytt mikið. Það hefur væntanklega verið allt í lagi þar sem hlynzi er snillingur :)\nEinhver spurði hérna um magnara við boxið.\nEfnið í AKRAM Lampamagrara frá Flemming á Akranesi kostar 25.000 krónur. Þetta er hreinlega unaðsleg blanda með góðum hátölurum og plötuspilara að sjálf sögðu :)\nFlemming breiðir út þann fagra boðskap að allt digital hljóð sé drasl. Sem er satt og rétt hjá honum að mörgu leiti.\nNúna skrái ég mig út af Huga um óákveðin tíma og þar með er þetta síðasti pósturinn minn í bili."
        },
        {
            "user": "teknique",
            "user_id": "1626",
            "date": "2003-06-05 19:20:04",
            "id": "1116125",
            "reply_to_id": "1116124",
            "text": "Sko… Ég er algerlega ósammála öllum sem halda því fram að digital hljóð sé drasl.\nÉg segi að öll hljóðvinnsla eigi að eiga sér stað í stúdíói og græjurnar manns eiga að skila hljóðinu nákvæmlega eins og það er tekið upp.\nAllt þetta lampamagnara+vínil rugl gengur út á það að bjaga hljóðið (Já! lampamagnarar eru með 1-2% THD, án djóks og vínillinn brenglar tíðnisvörunina auk þess að bæta við suði og rispum).\nEf ég myndi vilja bjagað hljóð þá myndi ég fá mér effectatæki ;)"
        },
        {
            "user": "cold",
            "user_id": "39784",
            "date": "2003-06-09 17:35:13",
            "id": "1116126",
            "reply_to_id": "1116109",
            "text": "þetta er dálitið sniðugt"
        },
        {
            "user": "OliOfur",
            "user_id": "39994",
            "date": "2003-06-12 16:51:01",
            "id": "1116127",
            "reply_to_id": "1116109",
            "text": "já, þetta er nú í fyrsta skifti sem ég skrifa á huga, en ég hef aðeins verið að grúska í þessu hljóði, og mig langaði til að biðja þig tecnique um að lesa þessa grein sem ég skrifaði í haust\nhttp://www.ir.is/~vgv/dah02.pdf\nbtw þá er ég gamall nemandi flemmings:)"
        },
        {
            "user": "Hlynzi",
            "user_id": "21838",
            "date": "2003-06-12 18:04:06",
            "id": "1116128",
            "reply_to_id": "1116127",
            "text": "Ég las þessa grein þína og hún er bara mjög góð og fræðandi."
        },
        {
            "user": "OliOfur",
            "user_id": "39994",
            "date": "2003-06-12 16:52:21",
            "id": "1116129",
            "reply_to_id": "1116109",
            "text": "teknique even"
        },
        {
            "user": "OliOfur",
            "user_id": "39994",
            "date": "2003-06-12 18:30:48",
            "id": "1116130",
            "reply_to_id": "1116109",
            "text": "málið er bara að digital verður aldrei jafn gott og gott anaouge, en gallinn er sá að það er bæði dýrt (oftast) og erfitt að fá gott analouge, en það er enmitt það sem er svo skemtilegt við þetta."
        }
    ]
}
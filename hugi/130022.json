{
    "forum_title": "Kvikmyndir",
    "user": "nedrud",
    "user_id": "26720",
    "date": "2003-03-17 19:27:30",
    "title": "Punch-Drunk Love",
    "text": "Nýjasta mynd leikstjórans Paul Thomas Anderson (Boogie Nights, Magnolia), Punch-Drunk Love, er algjört meistaraverk. Það sem kom mér mikið á óvart er leikframmistaða Adam Sandler (Waterboy, Little Nicky, Happy Gilmore, The Weeding Singer). Fyrri myndir hans hafa ekki verið upp á marga fiska og vinnur hann hér sér inn þvílíkan leiksigur.\nMyndin fjallar um Barry Egan (Adam Sandler), hálfgeðveikan fyrirtækiseiganda. Hann ólst upp með sjö ráðríkum og stríðnismiklum systrum og veitti það honum töluverðugan skaða. Hann hefur fundið leið til að fá flugpunkta á færibandi með því að kaupa óhóflega mikið magn af búðing. Ein systir hans kynnir honum fyrir vinkonu sinni, Lenu (Emily Watson) sem er greinilega mjög hrifinn af Barry. Barry er mjög einmana og á einnig ekki mjög létt með að umgangast kvennfólk. Einmanaleiki Barrys er eiginlega farinn út í þunglyndisástand og grætur hann að ástæðulausu. Barry flækist í vanda við klámlínueiganda sem á klámlínuna sem hann hringdi í eitt einmanakvöldið og blandast það skemmtilega í atburðarrásina.\nEmily Watson fer eins og venjulega á kostum. Hér er hún við hlið Sandlers og er hún mjög góð þrátt fyrir að Sandler skyggi á hana. Fastagestir í myndum Andersons, Luiz Guzmán og Philip Seymour Hoffman standa sig vel í frekar létt leysandi hlutverkum.  Margir hafa sagt að persóna Sandlers sé ekki svo ólík hans fyrri persónum. Það er margt til í því en munur persónanna er að “Barry Egan” er mikið raunverulegri og einnig er atburðarrásin mikið ruanverulegri en í gelgjugrínmyndum Sandlers.\nPaul Thomas Anderson er einn af athyglisverðugustu ungi leikstjórum Hollywood ef ekki sá athyglisverðugasti. Með Punch Drunk Love gefur Anderson ekkert eftir fyrri verkum sínum og gefur frá sér en eitt meistaraverkið. PDL er ofbeldisfull rómantísk gamanmynd sem sker sig út úr fjöldanum. Ekki er þetta venjuleg rómantísk gamanmynd enda er PTA enginn venjulegur leikstjóri.\nÉg vona að fólk haldi ekki að hér er á ferð einhver aulahúmorsmynd Sandlers og það fólk sem vonast eftir þannig mynd er hér á röngum stað. Punch Drunk Love er fyrst og fremst Paul Thomas Anderson mynd. Ég get mælt með henni eins og öðrum mynd Andersons og er hún jafn mikið meistaraverk og fyrri myndir hans.\n***1/2/****",
    "url": "https://www.hugi.is/kvikmyndir/greinar/130022/punch-drunk-love/",
    "url_id": "130022",
    "id": "974480",
    "replies": [
        {
            "user": "kvakkur",
            "user_id": "4633",
            "date": "2003-03-17 19:54:09",
            "id": "974481",
            "reply_to_id": "974480",
            "text": "já mér datt í hug að hún væri góð og sá það á myndatökunni í trailernum að hún var öðruvísi en fyrri myndir sandlers"
        },
        {
            "user": "kvakkur",
            "user_id": "4633",
            "date": "2003-03-17 20:06:37",
            "id": "974482",
            "reply_to_id": "974481",
            "text": "Búinn að eiga þessa mynd á Divx í nokkra mánuði og verð að segja að ég get alltaf kveikt á henni og haft gaman af! Ég tek ofan fyrir Sandler að geta leikið svona öðruvísi, hef sjaldan fundið eins vel fyrir því hvað persóna er undir miklu álagi!\n****/****"
        },
        {
            "user": "kjarri1",
            "user_id": "24854",
            "date": "2003-03-17 20:30:22",
            "id": "974483",
            "reply_to_id": "974482",
            "text": "Þið ættuð að prufa að fara á 25th hour.\nHún er bara snilld. Ég gef henni hiklaust 4 störnur."
        },
        {
            "user": "kjarri1",
            "user_id": "24854",
            "date": "2003-03-17 20:48:22",
            "id": "974484",
            "reply_to_id": "974483",
            "text": "“Þið ættuð að prufa að fara á 25th hour.\nHún er bara snilld. Ég gef henni hiklaust 4 störnur. ”\nKjarri af hverju ertu að pósta þetta hérna?\nvið erum að reyna að tala um þessa mynd.\nOg PDL kom mér skemtilega á óvart.\natriðið með píanóið var svo mikill steypa að það var fyndið"
        },
        {
            "user": "kjarri1",
            "user_id": "24854",
            "date": "2003-03-17 21:09:07",
            "id": "974485",
            "reply_to_id": "974484",
            "text": "Nú af hverju ekki. Stundum nennir marr ekki að gera heila grein"
        },
        {
            "user": "lido",
            "user_id": "25086",
            "date": "2003-03-17 21:19:19",
            "id": "974486",
            "reply_to_id": "974485",
            "text": "Skyggði Adam Sandler á Emily Watson…….. ertu að djóka, er ekki Sly Stallone bara betri leikari en De Niro………."
        },
        {
            "user": null,
            "user_id": null,
            "date": "2003-03-18 00:32:42",
            "id": "974487",
            "reply_to_id": "974486",
            "text": "Ertu að segja að Adam Sandler sé jafn lélegur leikari og Sly? Málið er bara það að Sandler hefur aldrei þurft að spreyta sig á alvöru hlutverki áður."
        },
        {
            "user": "nedrud",
            "user_id": "26720",
            "date": "2003-03-18 13:55:04",
            "id": "974488",
            "reply_to_id": "974486",
            "text": "Ég er ekki að segja að Adam Sandler er betri leikari en Emily Watson. Ég er að segja að frammistaða hans skyggi á frammistöðu Watson."
        },
        {
            "user": null,
            "user_id": null,
            "date": "2003-03-18 02:17:10",
            "id": "974489",
            "reply_to_id": "974485",
            "text": "“Nú af hverju ekki. Stundum nennir marr ekki að gera heila grein”\nÞað var búið að gera grein um hana áður en það var gerð grein um þessa mynd"
        },
        {
            "user": "GARafAR",
            "user_id": "20511",
            "date": "2003-03-17 20:30:33",
            "id": "974490",
            "reply_to_id": "974482",
            "text": "Kvakkur, hvar áttu heima?  : )\nKennitala nægir alveg! : )"
        },
        {
            "user": "AphexT",
            "user_id": "17999",
            "date": "2003-03-17 20:37:11",
            "id": "974491",
            "reply_to_id": "974480",
            "text": "Ég verð bara því miður að segja að þetta hafi verið hörmuleg mynd :/ ég fattaði alls ekki plottið í þessari mynd og mig byrjaði að leiðast áður en hléið kom. Mér fannst þetta of mikil “reality” mynd…. Kannski ef ég sé hana aftur þá verð ég kannski á sama máli"
        },
        {
            "user": "swordfish",
            "user_id": "18585",
            "date": "2003-03-17 20:38:31",
            "id": "974492",
            "reply_to_id": "974480",
            "text": "Já, þetta er alveg frábær mynd… Mjög lágstemmd en samt alveg frábær. Sandler er kominn í mun betra álit hjá mér núna og PT Anderson hreinlega kominn í guðatölu, ekki spurning.\n***1/2/****"
        },
        {
            "user": "hoddigumm",
            "user_id": "12114",
            "date": "2003-03-17 22:26:04",
            "id": "974493",
            "reply_to_id": "974480",
            "text": "Ég held að ég verði bara að segja að ég er hjartanlega sammála þér varðandi þessa mynd. Sandler vinnur hér leiksigur og var frábær í hlutverki Barry Egan.\nEina sem eyðilagði myndina fyrir mér voru fjórir gaurar sem vor nýkomnir í mútur og greinilega sð sýna hversu “þroskaðir” þeir væru með því að hlæja í gríð og erg þar til einn áhorfandinn tók málin í sínar hendur, gekk upp til þeirra og húðskammaði þá. Eftir það voru um 10 mínútur að hléi og steinþögðu þeir, þegar myndin var búin tókum við eftir því að sætin þeirra voru tóm, einhver greinilega búinn að vísa þeim út :)"
        },
        {
            "user": "hoddigumm",
            "user_id": "12114",
            "date": "2003-03-19 14:54:41",
            "id": "974494",
            "reply_to_id": "974493",
            "text": "Þetta er alveg frábær mynd. Mér fanst hún lika mjög fyndin og hló ég oft upphátt að henni. Hún er lika dramatisk, spenandi og jafnvel rómantisk.\n***1/2 / ****"
        },
        {
            "user": "cactuz",
            "user_id": "5705",
            "date": "2003-03-18 02:23:56",
            "id": "974495",
            "reply_to_id": "974480",
            "text": "Ég ætla pottþétt að kíkja á þessa fljótlega. Ég er mikill Paul Thomas Anderson aðdáandi og fannst bæði Boogie Nights og Magnolia vera sannkölluð meistaraverk, Hard Eight(fólk gleymir henni oft í upptalningu) var bara allt í lagi. Ég hef hinsvegar ekki mikið álit á Adam Sandler en kannski að hann fái prik í kladdann fyrir þessa mynd þegar maður er búinn að sjá hana."
        },
        {
            "user": "Dojo",
            "user_id": "12073",
            "date": "2003-03-18 06:30:53",
            "id": "974496",
            "reply_to_id": "974480",
            "text": "Ég á eflaust eftir að fá mótmæli fyrir þetta en here goes…\nÉg vil taka það fram að ég fíla Adam Sandler og hans myndir mjög mikið. Hins vegar tel ég hann ekki fara á kostum, þ.e.a.s. ekki á þann hátt sem venjulega er talað um. Ég tel leik hans sýna fremur hæfileika Paul Thomas Andersons sem leikstjóra og handritshöfundar (er það ekki annars rétt hjá mér að hann hafi skrifað þetta).\nHlutverkið er skrifað fyrir Sandler og er það keimlíkt öðrum hlutverkum sem hann hefur leikið. Munurinn er andrúmsloft myndarinnar. Þessi hlédrægi, indæli maður sem á það til að verða ofbeldisfullur (ring any bells?) á ekki að vera hlægilegur í þessari mynd heldur aumkunarverður. Sandler er eins en umhverfið ákvarðar tóninn. Hér er enginn aulahúmor, handritið er vel skrifað og kvikmyndataka er gerð óþægileg. Það er þetta sem gefur manni innsýn inn í manninn.\nSem dæmi um þetta má nefna atriðið þegar systirin kynnir hann fyrir Emily Watson. Handhelt myndataka, óþægileg og of há tónlist, vandræðaleg aðstaða (sem er ákvörðuð af handritinu) þar sem Sandler þarf að kljást við systur sína, Watson, lyftarann sem klessti á og að mig minnir símagelluna einnig. Sandler er góður í þessu atriði en hann hefur gert þetta áður. Það er ástæða fyrir því að hlutverkið var skrifað fyrir hann."
        },
        {
            "user": "siddi15",
            "user_id": "7854",
            "date": "2003-03-19 22:54:38",
            "id": "974497",
            "reply_to_id": "974480",
            "text": "Frábær mynd!!!\nAdam Sandler er öðruvísi hér en áður eða svo finnst mér. Svo er mótleikkonan mjög góð þrátt fyrir að ég hafi aldrei séð mynd með henni áður þá finnst mér hún frábær.\nFlottur söguþráður, pínu óvenjulegur samt! En reiðisköst Egans í þessari mynd eru fyndin og eru sona það sem heldur húmorinum uppi!\nFrábær mynd og ég mæli með henni fyrir alla sem eru komnir yfir stærsta hluta gelgjunnar.\n(fullt af fólki var að drepast yfir hvað myndin var ‘ömurleg’! það er bara bull sko!)"
        },
        {
            "user": "johnMclane",
            "user_id": "22187",
            "date": "2003-03-20 18:04:18",
            "id": "974498",
            "reply_to_id": "974497",
            "text": "Fer á hana þessa í kvöld.."
        },
        {
            "user": "chimera",
            "user_id": "12367",
            "date": "2003-03-25 10:14:22",
            "id": "974499",
            "reply_to_id": "974480",
            "text": "Verð að kíkja á þessa mynd. PT Anderson er magnaður og Luis Guzmán er kóngurinn!!"
        },
        {
            "user": "lilbitch",
            "user_id": "13002",
            "date": "2003-03-26 18:25:40",
            "id": "974500",
            "reply_to_id": "974480",
            "text": "Massa mynd, annað hvort er Adam Sandler gæðaleikari eða þá að P.T Anderson sé bara með færustu leikstjórum heims.\n****/*****"
        }
    ]
}
{
    "forum_title": "Ljóð",
    "user": "whowsnite",
    "user_id": "27914",
    "date": "2003-03-19 12:33:08",
    "title": "Fávísa Fljóðið og Frostprinsinn",
    "text": "Fossa frávita fljóðið felldi\nFyrir fullkominn, fegursta, frosna prins\nDýrkun á dásemd dugði eigi\nDimm var gröf vanmáttarins\nEf þýða mætti kulið hans hjarta\nHefði hin unga aðeins mátt\nEr bætt gæti veröld syndandi svarta\nSverð hennar beit ei, þótt sveiflaði hátt\nÞví mátturinn mikli var þokkans og fríðleiks\nMikilfenglegust fegurð, er hæfði gyðju\nBrátt fljóði birt staðreyndin bitur spegils\nBrjóstholi nöktu blæddi úr miðju\nFrosni prinsinn var fegurðar þræll\nFann loksins gyðju er var honum verð\nEn vonlaus var vinkonan, prinsinn vansæll\nVanviti var víst af verstu gerð\nAfhjúpað frost hans, frost hans var heimska\nHans þokki þá helstur við veskisins auð\nÓglöggu fljóði óheppileg gleymska\nGagnslaus uppgötvun er sjálf lá hún dauð\nHeilræði handa þér systir í ljóði\nHafi hann ei hugmynd um huga þinn\nGakktu á braut ólíkt fávísu fljóði\nEr féll fyrir fánýtan frostprinsinn",
    "url": "https://www.hugi.is/ljod/greinar/130473/favisa-fljodid-og-frostprinsinn/",
    "url_id": "130473",
    "id": "978171",
    "replies": [
        {
            "user": "Kexi",
            "user_id": "28960",
            "date": "2003-03-19 13:41:33",
            "id": "978172",
            "reply_to_id": "978171",
            "text": "Þetta er… ljóð. Hið fínasta ljóð =)"
        }
    ]
}
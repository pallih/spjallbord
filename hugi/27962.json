{
    "forum_title": "Deiglan",
    "user": "jazzy",
    "user_id": "6601",
    "date": "2001-05-20 15:06:20",
    "title": "Eru samtök gegn fordómum að ríða baggamun",
    "text": "Nú eru allir einhvern veginn alltaf að tala um fordóma og það hvað við Íslendingar erum í raun og veru fordómafullir. Þetta er náttúrulega laukrétt en hvað ætlum við eiginlega að gera í stöðunni?  Það birtast viðtöl við gott fólk í sjónvarpi,útvarpi og greinar,eins og þessi, í blöðum þar sem drepið er á því að við séum ekki alveg að sýna þessa íslensku sveitagestrisni, sem við ættum svo auðveldlega að geta gert á þessum tímum þar sem ráðamenn okkar eru búnir að telja okkur trú um að við eigum svo mikið af peningum að okkur beri skylda til þess að vera hamingjusöm og kurteis.  En er bara nóg að segja í blöðunum og sjónvarpinu að við eigum að vera góð við Tælendinginn í næsta húsi og taka Grænlendinginn með okkur á pöbbinn.  Ég get ekki betur séð en að þetta sé allt saman í nösunum á okkur.  Þegar öllu er á botninn hvolft þá eru flest okkur yfirfull af fordómum og áhugaleysi gagnvart útlendingnum.  Við höfum hreinlega ekki þolinmæði til þess að eyða okkar dýrmæta tíma í að hlusta á einhvern Pólverja vera hálftíma að segja okkur eitthvað á sinni ömurlegu íslensku sem við vorum búin að uppgötva þegar við vorum tólf ára.  Lausninn liggur ekki í því að einhver samtök haldi fundi þar sem Íslenskir menntaskólakrakkar hittast og drekka kók og kvarta yfir óréttlætinu sem þau eru sjálf rétt um það bil að úskrifast út í til þess að taka þátt í. Flestir innflytjendurnir eru ekki í menntaskóla heldur í einhverjum leiðindajobbum úti á granda. Þeir fara heldur ekki á Prikið eða Ozio eftir vinnu og þenja út á sér belginn með óþarfa neyslu og tilgangslausu hjali um fyrirframákveðna pólitík.  Nei þeir fara heim að spara og tala við hina innflytjendurna af því að það hefur enginn af þessum góðhjörtuðu menntaskólakrökkum þolinmæði, tíma eða áhuga á því að kynnast þeim.  Vandamálið er einstaklingsbundið og kreftst þess af okkur að við séum heil í því sem við erum að segja. Hvernig er hægt að taka mark á manni sem lætur sér afar annt um útlendinginn en nennir þá ekkert sérstaklega að komast í persónulegt tæri við hann.  Flest okkar geta talið það á fingrum annarrar handar hversu marga útlendinga við umgöngumst dagsdaglega á persónulegum nótum og þá er ég ekki að tala um það hvað við vorum nú vingjarnleg við dökku stúlkuna sem skúrar á spítalanum. Afhverju sér maður aldrei útlendinga á skemmtistöðum borgarinnar?  Ætli það sé af því að þeim finnist svo leiðinlegt að skemmta sér og geti bara ekki hugsað sér það að fara út og drekka svolítið og fá síðan kannski að fara með einhverjum heim í dulítið ástarævintýri? Auðvitað ekki. Það bara nennir enginn að taka þá með sér.  Ef eitthvað á að gerast í raun og veru þá verður einstaklingurinn sjálfur að mynda persónuleg tengsl við annan einstakling.  Ég held þó að í menntaskólunum sé þetta örlítið skárra því þá fáum við staðfestingu á því að heilarnir séu að virka svipað.  En í fiskvinnslunni og úti á vinnumarkaðinu held ég að það ríki svolítil andleg stéttaskipting. Ég er í eihverju skítajobbi að púla við hliðina á Lettanum og fer allt í einu að vorkenna honum yfir því hvað hann eigi ömurlegt líf að vera kominn alla leið upp til Íslands til þess að vinna eitthvert skítajobb og fer kannski að hugsa það hvort hann hljóti ekki að vera svolítið einfaldur. Þetta geri ég jafnvel þótt ég viti að ég hefði getað lært hvað sem er fyrir lítinn pening en er þó sjálfur kominn í skítajobb þar sem skiptir engu hvort ég tala íslensku eða bara alls ekki neitt.  Ég gleymi að bjóða honum í kaffi heima. Ég segi kærustunni brandara þegar ég kem heim.“Veistu hvað Lettinn sagði í dag ha ha aha ha ha” og so on.  Samtök af ýmsu tagi eru góð til ýmissia hluta,þó sérstaklega þegar afla þarf fjár af einhverju tagi. En í mannlegum samskiptum þá ríða þau ekki baggamuninn því það er það sem þetta gengur allt saman út á. Útlendingum á Íslandi vantar ekki peninga þeim vantar félagsskap og okkur vantar svo sannarlega þeirra félagsskap til þess að komast örlítið út úr hausnum á okkur og út úr rassgatinu á okkur ef því er að skipta.  Ég er sjálfur einn af þessum sem á örfáa útlenda vini og ég eignaðist þá meira fyrir slysni heldur en af áhuga en batnandi mönnum fer best að lifa.  Gerum eitthvað saman.",
    "url": "https://www.hugi.is/deiglan/greinar/27962/eru-samtok-gegn-fordomum-ad-rida-baggamun/",
    "url_id": "27962",
    "id": "186464",
    "replies": [
        {
            "user": "xaron",
            "user_id": "3083",
            "date": "2001-05-20 23:59:38",
            "id": "186465",
            "reply_to_id": "186464",
            "text": "Þetta er alveg rétt hjá þér. Ég á enga útlenska vini, líkegast af því ég þekki enga útlendinga. Ég lít samt á útlendinga alveg eins og íslenska manneskju þó ég verði að segja að ég eigi í svolittlum vandræðum við að tala við hana því ég tala svo lítið við útlendinga. Ég ætti ekki að eiga í neinum erfiðleikum við það en ég veit ekki afhverju. Samtök gegn fordómum verða að vera til að sporna því að Íslendingar verði meira og meira fordómafullir og skrái sig í íslenska rasista flokkin (þjóðernisflokkinn)."
        },
        {
            "user": "mAlkAv",
            "user_id": "6073",
            "date": "2001-05-21 02:16:20",
            "id": "186466",
            "reply_to_id": "186465",
            "text": "Er ég fordómalaus gagnvart innflytjendum af því ég þekki marga þeirra eða á ég kunningja meðal innflytjenda af því ég er fordómalaus í garð þeirra?"
        },
        {
            "user": "siggibet",
            "user_id": "8305",
            "date": "2001-05-21 09:47:05",
            "id": "186467",
            "reply_to_id": "186466",
            "text": "Já það er nú ekki gott hvernig fyrir innflytjendum er komið hér á fróni. Ég sjálfur skil ekki þetta fólk að koma hingað á norðurhjara.\nÉg vil þó koma einu á framfæri, hvernig svo sem fólk mun taka í það. Mér finnast Pólverjar, Eistar o.s.frv mun iðnari við það að læra íslenskuna heldur en fólk af asískum uppruna. Mér er ekki meira illa við asískt fólk heldur en hvern annan mann. Reyndar þykir mér það leiðinlegt að sumt af þessu fólki er læknismenntað en fær ekki vinnu á sjúkrahúsum nema til að skúra. Ég sá í Mogganum einn daginn mynd af útskriftarhóp úr íslensku námi. Jæja, það var ekki ein manneskja af asískum uppruna og það voru sko ekkert fáir þarna á myndinni.\nDettum í 'ða (þó svo að það sé mánudagur :-))\nSiggibet\nE"
        },
        {
            "user": "ADD",
            "user_id": "6178",
            "date": "2001-05-21 11:00:14",
            "id": "186468",
            "reply_to_id": "186467",
            "text": "Hefur þú prófað að læra tónamál?  Ég hef prófað það - það er anskotanum erfiðara.  Það er sannað að þeir sem tala ekki tónamál eiga erfitt með að læra tónamál og öfugt.  Þannig eiga Asíubúar (aðrir en Japanar) mjög erfitt með Indóevrópskmál og þess vegna er ég ekki talandi á Mandarín.  Þessir erfiðleikar fæla Asíubúa frá íslenskunámi og íslendinga frá tælensku og kínverskunámi.\nNî hâo eða varð það kannski Ní hâo eða hvernig hljómaði það."
        },
        {
            "user": "Icequeen",
            "user_id": "4377",
            "date": "2001-05-21 11:34:35",
            "id": "186469",
            "reply_to_id": "186465",
            "text": "hvar eru greinaskilin hjá þér?\nen annars, jú fólk hefur fordómar, bæði íslendingar og útlendingar.\nég þekki slatta af útlendingum, kanski aðalega afþvíég vann með mörgum í fiski heima, og þeir eru alveg jafn misjafnir og íslendingar.\nt.d. einn pólverjinn (ég nenni ekki að fara að þylja upp nöfn, ´couse u don´t know them) var með geðveikan móral í hvert sinn sem rússnesk skip kom með fisk, skildi ekkert í þvi afverju íslendingum líkaði svona við helv.. rússana. einn frá júgóslavíu var alltaf að tala um hvað USA væru mikklir hálvitar og ég heyrði oft mjög góðar ræður um kosti kommúistans hjá honum, hann og austurþjóðverji sem var þarna voru mjög fordómafullir gegn USA…\nsvo eru sumir útlendingar með fordóma gegn íslendingum, alveg eins og sumir íslendingar eru með fordóma gegn útlendingum. aðal vandamálið er tungumála örðugleikar sem er hægt að laga með því að skilda innflytjendur til að læra íslensku. sumir eru gegn því en það er byrjunin á því að yfirstíga fordóma, sumir segja ða við eigum ekki að þrongva okkar menningu á þa en hey! þau komu hingað!\niceQueen"
        },
        {
            "user": "lhg",
            "user_id": "4278",
            "date": "2001-05-21 11:44:22",
            "id": "186470",
            "reply_to_id": "186469",
            "text": "Það að krefjast þess að útlendingar læri íslensku er ekki til að vera vondir við þá eins og sumir virðast halda eða til að gera þeim erfiðara fyrir heldur til þess að þeir geti betur bjargað sér í okkar þjóðfélagi og til þess að þeir geti betur þekkt sinn rétt og það sé ekki svindlað á þeim.\nÞegar bróðir minn flutti til Svíþjóðar fyrir svona 15 árum var hann skyldaður til að fara á sænskunámskeið í 6 eða 8 vikur.  Hann gat náttúrulega ekki fengið vinnu fyrr en því var lokið vegna þess að ef einhver hefði ráðið hann hefði sá hinn sami verið skyldaður til að borga honum laun á námskeiðinu.\nÞað er náttúrulega fullhart að skylda fólk til að vera tekjulaust í þetta langan tíma en mér finnst að það mætti alveg skylda fólk til að sitja íslenskunámskeið utan vinnutíma þó það sé ekki nema ca. 20 tíma námskeið, t.d. 2 tímar þrisvar í viku í 3 til 4 vikur.\nJafnvel mætti hafa það þannig að ef fólk sem er búið að vera í eitt ár og búið að taka eitt námskeið sækir um framlengt atvinnuleyfi þarf það að taka framhaldsnámskeið."
        },
        {
            "user": "Icequeen",
            "user_id": "4377",
            "date": "2001-05-21 13:17:28",
            "id": "186471",
            "reply_to_id": "186470",
            "text": "presturinn heima tók alla pólverjana sem komu (fyrir 3 árum) í kvöldnámskeið og þessir einstaklingar hafa komið sér mjög vel fyrir í íslensku þjóðfélagi :o)"
        },
        {
            "user": "sjoefn7",
            "user_id": "5661",
            "date": "2001-05-21 12:30:58",
            "id": "186472",
            "reply_to_id": "186464",
            "text": "Hey!\nÉg er pólsk stelpa og hef átt heima á Íslandi í 12 ár. Ég á eða hef átt vini frá Íslandi, Póllandi, Frakklandi, Bandaríkjunum og Filippseyjum. Flest af þessu fólki kynntist ég þegar ég átti einu sinni heima í Stúdentagörðunum. Ég held að það sé ein besta leiðin til að losna við fordóma er að eiga heima á þannig stað (helst í útlöndum), því að þá kynnist maður hámenntuðu fólki frá ýmsum heimshornum og þarf að lifa með þeim í sama húsi í nokkur ár, og eftir það er bara frekar erfitt að hafa fordóma. Ekki taka fólkið sem vinnur í fiski sem hinn týpíska Pólverja, Rússa eða Tælending, þetta er langflest fólk sem hefur ekki gengið alveg nógu vel í lífinu og er því biturt."
        },
        {
            "user": "jazzy",
            "user_id": "6601",
            "date": "2001-05-21 19:46:30",
            "id": "186473",
            "reply_to_id": "186472",
            "text": "Gengið vel í lífinu my ass.  Sumir hafa bara ekki kjark, fé eða gáfur til þess að ganga eitthvað sérstaklega vel og reyndar geta hinar ýmsustu ástæður legið að baki því að einhver flyst af landi brott. En að segja það að fólk sem vinnur í fiski sé líklega bara biturt er náttúrulega fáránlegt.\nHamingjan er innra með manni og það er löngu sannað að maður er manns gaman, maður verður af manni mælskur en dælskur af dul.\nReyndar er þetta nákvæmlega það sem ég var að tala um. Ég ætla ekki að segja að það sé menntasnobb en menntað fólk og láglauna fólk er ekki í neinum tenglsum að ráði svo að það virkar oft svolítið hégómlegt þegar að fólk talar um að það hafi kynnst svo mörgum útlendingum í háskólanum.  Ég kynntist nú einu sinni alveg rosalega mörgum útlendingum á diskóteki á Benidorm, fékk meira að segja að ríða einum þeirra."
        },
        {
            "user": "sexybitz",
            "user_id": "7647",
            "date": "2001-05-21 20:41:11",
            "id": "186474",
            "reply_to_id": "186473",
            "text": "Allveg er mér NÁKVÆMLEGA sama um einhverja útlendinga hér á landi, nákvæmlega eins og með íslendinga þá tala ég við þá ef þeir sækjast eftir að tala við mig. Eða ef manneskjan virkar á mig sem skemmtileg manneskja. Það er eins og sumir séu að fara fram á það að maður sé eikkvað extra næs við útlendinga bara vegna þess að þeir eru útlendingar!\nHafið þið pælt í því hvað Ísland tapar miklum peningum úr landi vegna þess að fólk kemur hér að vinna og sendir helminginn af laununum sínum úr landi???\nÉg bý úti á landi og er atvinnulaus á meðan hér eru fullt af pólverjum sem vinna og senda peningana í burtu.. þetta þoli ég ekki við þennan fólksinnflutning, annars má þetta fólk vera hér mín vegna.. ég myndi meirasseija kynnast þeim ef staðan væri þannig að mér byðist það."
        },
        {
            "user": null,
            "user_id": null,
            "date": "2001-05-21 15:59:04",
            "id": "186475",
            "reply_to_id": "186464",
            "text": "Já, ég get ekki verið mótfallinn þessari grein.\nÞað sem mér finnst samt skemmtilegra við þessa grein er hversu ítarleg hún er, og vel skrifuð. Einstaka málvillur af og til sem er algerlega fyrirgefanlegt þegar maður skrifar eitthvað svona langt, einnig mættirðu nota Enter-takkann meira til að auðvelda lestur á svona langri grein, en yfirhöfuð kemur það mér á óvart hvað þetta er… innihaldsríkt og svona… hvetjandi. Þú kannt að halda manni við efnið.\nÞað þarf meira af svona. :) Þú þarft að skrifa oftar hérna.\nOg já, ég er sammála þér. Ég hef ekki pælt í þessu áður. Það er kannski ekki nóg að vera vingjarnlegur við skúringakonuna.\nEn svo er notlega málið líka að rétt eins og að maður sest ekki niður hjá hverjum sem er á kaffihúsi og býður út á djammið, gerir maður það ekkert frekar við útlending. Sérstaklega vegna þess að maður almennt þekkir tilhneigingu útlendinga óendanlega minna heldur en Íslendinga, svo maður getur enn minna treyst á að maður sé velkominn við borðið, þó maður geti ímyndað sér það út frá því hvernig manneskjan sem þar þegar situr lítur út og er í almennri hegðun. Þetta er nánast útilokað að gera við útlendinga af þeirri einföldu ástæðu að við þekkjum þá ekki. Það er mjög stutt síðan það kom einhver verulegur fjöldi útlendinga sem tók þá óskynsömu ákvörðun að setjast að á þessu skítaskeri."
        }
    ]
}
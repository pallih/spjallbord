{
    "forum_title": "Ljóð",
    "user": "Janemba",
    "user_id": "41126",
    "date": "2003-07-11 23:13:28",
    "title": "Rósin",
    "text": "Rósin\nÉg fann hér eitt blóm,\nfágæta rós,\ní garði granna míns.\nÉg var hér einn\ner leit hana augum\nog hún snart hjarta mitt.\nLanga tíð stóð ég\nog naut fegurðar hennar\nen gekk svo hnugginn á braut,\nút í einskismannsland\nog hirti á förnum vegi\nblóm hvers ilmur ei heillaði\nsvo ég lét það liggja um kjurt.\nÁfram ég gekk\num ókunna garða\nuns heyrði ég úr fjarska\nkallað mitt nafn.\n,,Ég elska þig“ heyrði ég\nkallað úr garðinum.\n,,Elskaðu mig” heyrði ég\nkallað úr garðinum.\nÉg leit upp og þar var hún,\nrósin sú fagra,\nsem var mín\nen þó eigi mín,\nrósin sem gætir myrkrið ljósi,\nsem fyllir tómið\nog sem fælir burt sorgir.\nRáðvilltur stóð ég\nog stend hér enn,\nþjófur í Paradís,\nog hika við að stela\nhinni fegurstu rós.\nÁ ég þann jarðveg\nog þá næringu alla\ner rósin mín þarfnast?\nÁ ég þá ást,\nsólskin og hlýju\ner rósin mín þráir?\nNemi ég brott\nrósina þá fögru\nmun hún lifa eða deyja?\nFari ég á brautu,\neinn og án rósar,\nmun hún þá lifa eða deyja?",
    "url": "https://www.hugi.is/ljod/greinar/154813/rosin/",
    "url_id": "154813",
    "id": "1175806",
    "replies": [
        {
            "user": "elDoro",
            "user_id": "3625",
            "date": "2003-07-12 15:41:26",
            "id": "1175807",
            "reply_to_id": "1175806",
            "text": "mjög flott pæling, ég er hrifinn :)"
        },
        {
            "user": "Lory",
            "user_id": "26883",
            "date": "2003-07-12 16:36:21",
            "id": "1175808",
            "reply_to_id": "1175806",
            "text": "Þetta er magnað ljóð en ég myndi sleppa síðustu 3 línunum:)"
        },
        {
            "user": "spotta",
            "user_id": "3121",
            "date": "2003-07-14 01:53:36",
            "id": "1175809",
            "reply_to_id": "1175806",
            "text": "virkilega flott"
        }
    ]
}
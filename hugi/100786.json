{
    "forum_title": "Hundar",
    "user": "eddau",
    "user_id": "5299",
    "date": "2002-11-02 22:43:30",
    "title": "Collie",
    "text": "Ég á eina gullfallega Collie tík sem heitir nú ekki mjög svo frumlegu nafni, en einfalt bara Tína. Þetta er eiginlega bara ættarnafn hjá okkur, en gamla Collie tíkin okkar hét sko Tína. En við í fjölskyldunni erum með Collie æði, en höfum átt nokkra skoska fjárhunda, Irish Setter og 2 bastarða.\nEn það hefur aldrei komið neitt annað til greina hjá okkur en Collie. Við höfum svo mikla reynslu á þeim. Þegar ég var 1 árs eignuðumst við fyrstu Tínu og svaf hún alltaf við barnavagninn þegar ég var sofandi. Og hún passaði mig alltaf. Ef einhver var að stríða mér eða lemja mig (svona meira í leik) þá gelti hún á aðilann og sýndi tennurnar, en hún beit aldrei. Hún var líka frábær smalahundur og smalaði hún túnið hjá okkur vel og einnig uppá fjalli. Hún eignaðist 2 hvolpa og í seinasta gotinu eignaðist hún 10 hvolpa, en einn dó og einn varð hálf þroskaheftur en var alveg yndislegur. Við seldum samt alla hvolpana nema einn. En Tína gamla varð 14 ára gömul og þurftum við að lóga henni, hún var komin með æxli í beinin. Var farið með hana í sveitina þar sem hún fékk sprautu og sofnaði hinum hinsta svefni. Og hún liggur í garðinum okkar í sveitinni. Fékk fallegan kross og allt. En svo fyrir 3 árum eignuðumst við nýja Tínu. Hún er allt öðruvísi en sú gamla en er samt góð og blíð og elskar krakka. Hún er kurteis þegar hún fær matinn sinn og situr alltaf kyrr þegar maturinn er settur fyrir framan hana og bíður eftir að maður segir gjörðu svo vel. Algjör dúlla. Verst að ég á ekki mynd af henni í tölvunni en kannski get ég sent hana bráðlega.\nEndilega látið heyra í ykkur Collie eigendur.",
    "url": "https://www.hugi.is/hundar/greinar/100786/collie/",
    "url_id": "100786",
    "id": "732064",
    "replies": [
        {
            "user": "gudny89",
            "user_id": "33574",
            "date": "2002-11-03 12:28:48",
            "id": "732065",
            "reply_to_id": "732064",
            "text": "Góð grein.\nÉg hef heyrt að Collie hundarnir séu mjög barngóðir og blíðir.\nEn hvernig Collie átt þú?"
        },
        {
            "user": "eddau",
            "user_id": "5299",
            "date": "2002-11-03 18:18:44",
            "id": "732066",
            "reply_to_id": "732065",
            "text": "Já Collie hundarnir eru mjög barngóðir og blíðir. Ég hef mesta reynslu af þessum tegundum.\nÉg er nú ekki mjög fróð um öll tegundaheitin en hundurinn minn er bara venjulegur Collie, gulur og hvítur. En sú gamla var svört, gul og hvít."
        },
        {
            "user": "lhg",
            "user_id": "4278",
            "date": "2002-11-03 18:58:09",
            "id": "732067",
            "reply_to_id": "732066",
            "text": "Það eru til svo margar collie teg.\ner þinn  þá\nBorder Collie (oft aðeins svartur og hvítur)\neða\nRough-haired Collie (lassy hundur, stór)eða\nSmooth-haired Collie (snögghærður lassy hundur) eða\nBearded Collie (mikið loðinn með síð hár, frekar stór)eða\nSkosk-ísl (blandaður ísl.fjárhundur og Border Collie)?\n:)"
        },
        {
            "user": "lhg",
            "user_id": "4278",
            "date": "2002-11-03 20:29:56",
            "id": "732068",
            "reply_to_id": "732067",
            "text": "Skosk-ísl er ekki tegund :)\nÞað er líka til Shetlands Collie (Sheltie) og þeir eru mjög líkir Lassie hundunum en minni.\nBorder Collie eru til tvílitir: svartir og hvítir, brúnir og hvítir, blágráleitir og hvítir, rauðbrúnleitir og hvítir og þrílitir: svartir, brúnir og hvítir og dökkbrúnir, ljósbrúnir og hvítir.  Samt eru það yfirleitt þessir svarthvítu sem maður sér þannig að þeir eru ábyggilega algengastir.  Myndir á\nhttp://webtrade.com.au/arajoel/thecolours.htm\nLassie Collie eru til gulbrúnir/hvítir, brúnir/hvítir, grásvartir/hvítir, svartir/brúnir/hvítir, næstum alveg hvítir o.s.frv.  Það eru myndir á\nhttp://www.snovali.com/other/colors.htm"
        },
        {
            "user": "eddau",
            "user_id": "5299",
            "date": "2002-11-03 21:12:34",
            "id": "732069",
            "reply_to_id": "732068",
            "text": "Hún er eins og Lassie. En hún er ekkert sérstaklega stór. En með síð hár og loðin.\nÚr þessum gotum hjá gömlu Tínu þá voru bæði gulir og hvítir og svartir og hvítir.\nÉg er mest hrifin af svörtum og hvítum. Ég væri miklu meira til í að eiga karlkyns Collie því þeir eru aðeins stærri og föngulegri en tíkurnar. En svo eru jú líka til gráir Collie, þeir eru rosalega fallegir. Tíkin okkar sem við eigum núna eignaðist systkini sem var grátt og það var mjög fallegt."
        },
        {
            "user": "eddau",
            "user_id": "5299",
            "date": "2002-11-03 22:10:54",
            "id": "732070",
            "reply_to_id": "732069",
            "text": "jú hún er víst Rought Collie"
        },
        {
            "user": "lhg",
            "user_id": "4278",
            "date": "2002-11-03 23:07:45",
            "id": "732071",
            "reply_to_id": "732069",
            "text": "Rough Collie á að vera 51-56cm á herðakamb ef það er tík, 56-61 ef það er rakki.\nShetlands Collie er um 36-37cm."
        },
        {
            "user": "zheelah",
            "user_id": "17887",
            "date": "2002-11-04 09:49:23",
            "id": "732072",
            "reply_to_id": "732071",
            "text": "Það hefur nú aldrei verið til tegund sem heitir Shetland collie, en það er aftur á móti til  tegund sem heitir Shetland Sheepdog."
        },
        {
            "user": "eddau",
            "user_id": "5299",
            "date": "2002-11-04 12:06:47",
            "id": "732073",
            "reply_to_id": "732072",
            "text": "Var einmitt að hugsa af hverju ég hefði aldrei heyrt um Shetland Collie, ég veit nefninlega að Shetland Sheepdog er til, en Shetland Collie…kannski er þessi tegund kölluð það sumstaðar (öðrum löndum)??"
        },
        {
            "user": "eddau",
            "user_id": "5299",
            "date": "2002-11-04 20:30:42",
            "id": "732074",
            "reply_to_id": "732073",
            "text": "Þið getið farið á Hvuttar.net og séð mynd af mömmu hennar Tínu minnar. Hún heitir Queen og eru svo nokkrar myndir af Collieunum frá Viðvík þaðan sem Tína er. Þetta eru ekkert smá sætar myndir. Endilega skoðið þær, ef þið eruð ekki þegar búin að skoða þær."
        },
        {
            "user": null,
            "user_id": null,
            "date": "2002-11-05 00:43:15",
            "id": "732075",
            "reply_to_id": "732074",
            "text": "Vá, Queen er rosalega flott!\nÞú ert semsagt með Rough Collie eða Lassie hundur eins og sumir þekkja tegundina sem :)\nÞú ættir endilega að bæta mynd Tínu hjá Queen :)"
        },
        {
            "user": "lhg",
            "user_id": "4278",
            "date": "2002-11-05 01:00:15",
            "id": "732076",
            "reply_to_id": "732072",
            "text": "Það er sama tegundin.  Þetta fann ég t.d. á einni heimasíðunni:\n“Shetland Collie Club (1908) ”height shall not exceed 15 inches…A register shall be kept of members' dogs 12 to 15 inches.“”\nGreinilega hefur þekkst að kalla þá Shetland Collie árið 1908 þó flestir kalli þá Shetland Sheepdog í dag.  Það var líka minnst á English Shetland Collie Club (1914) og Scottish Shetland Collie Club (1909)"
        },
        {
            "user": "eddau",
            "user_id": "5299",
            "date": "2002-11-05 11:55:49",
            "id": "732077",
            "reply_to_id": "732076",
            "text": "Sniðugt, ég vissi ekki að Shetland Sheepdog væri líka kölluð Shetland Collie, en er svo sem ekkert rosalega hissa þar sem Sheltie er svo líkur Rough Collie (kannski minni gerð af honum? veit ekki, hef ekki kannað það:)"
        },
        {
            "user": "eddau",
            "user_id": "5299",
            "date": "2002-11-05 16:50:09",
            "id": "732078",
            "reply_to_id": "732077",
            "text": "já ég þyrfti endilega að setja mynd af Tínu hérna inn á Hundar en ég bara á ekki skanna og þekki bara engan sem getur skannað myndir fyrir mig.\nEn hún Tína er svolítið lítil miðað við venjulega Collie.\nHún fékk að fara í sturtu í gær og þreif ég henni með sjampói og næringu, en hún er ekkert alltof hrifin af sturtunni. Ég var líka rennandi blaut á eftir, hún þurfti alltaf að hrista sig alveg við mig. Svo var henni greitt og í dag er hún alveg rosa sæt."
        },
        {
            "user": "eddau",
            "user_id": "5299",
            "date": "2002-11-05 19:08:32",
            "id": "732079",
            "reply_to_id": "732078",
            "text": "Þú ættir endilega að gá hvort einhver sem þú þekkir eigi stafræna myndavél!"
        },
        {
            "user": "eddau",
            "user_id": "5299",
            "date": "2002-11-05 20:32:49",
            "id": "732080",
            "reply_to_id": "732079",
            "text": "ég verð að redda mér einhverju svona drasli, ég þarf líka að betrum bæta heimasíðuna mína og setja myndir af öllum dýrunum mínum. Það verða sko margar myndir."
        },
        {
            "user": "lhg",
            "user_id": "4278",
            "date": "2002-11-05 22:58:14",
            "id": "732081",
            "reply_to_id": "732080",
            "text": "Ég held að þú getir fengið myndir skrifaðar á geisladisk þegar þú lætur framkalla, alla vega hjá Kodak.  Það er líklega líka hægt að fá að skanna myndir í Kodak búðum."
        },
        {
            "user": "lhg",
            "user_id": "4278",
            "date": "2002-11-04 01:07:17",
            "id": "732082",
            "reply_to_id": "732068",
            "text": "hehe…ég veit að skosk-ísl er ekki tegund lhg, en hélt kannski að hann væri með blandaðann. Sumir halda samt að skosk-ísl séu tegund :)"
        },
        {
            "user": "lhg",
            "user_id": "4278",
            "date": "2002-11-04 01:43:14",
            "id": "732083",
            "reply_to_id": "732082",
            "text": "Margt fólk í Bandaríkjunum heldur að Golden-Lab sé tegund ;)  Ég reifst einu sinni við mann sem sagði að Golden Lab væri tegund og þeir væru síðhærðir en ég sagði að annað hvort væri hundurinn Golden Retriever og væri síðhærður eða Labrador Retriever og væri stutthærður.  Þetta er hins vegar eitthvað algeng blanda.\nHins vegar þegar er talað um skosk-íslenskt, þá virðist mér það hafa verið notað um flesta hunda sem eru íslensk blandaðir og fólk veit ekki við hvað ;)"
        },
        {
            "user": "eddau",
            "user_id": "5299",
            "date": "2002-11-06 15:28:57",
            "id": "732084",
            "reply_to_id": "732064",
            "text": "Ég á íslensk/border collie/smá labba blöndu.\nEg hef oft heirt að collie sé mjög fljótur að læra nýja hluti, tíkin mín er rosa fljót að læra, en þín ?"
        },
        {
            "user": "eddau",
            "user_id": "5299",
            "date": "2002-11-06 16:48:57",
            "id": "732085",
            "reply_to_id": "732084",
            "text": "jú hún er mjög fljót að læra, hún var enga stund að læra að heilsa, og að setjast. Og hún var einnig fljót að læra að reka kindur. Þegar við vorum fyrir vestan í sveitinni í sumar þá voru alltaf einhverjar nágranna kindur á túninu okkar og Tína hljóp alltaf á hverjum degi að reka þær án þess að nokkur sagði henni það. Við sendum hana alltaf fyrst að reka þær, svo vissi hún alveg að þær áttu ekki að vera á túninu."
        },
        {
            "user": "eddau",
            "user_id": "5299",
            "date": "2002-11-07 14:14:44",
            "id": "732086",
            "reply_to_id": "732085",
            "text": "Gríma kann líka að smala, hún bæði rekur og sækir ! (:\nKann þín margar kúnstir ?"
        },
        {
            "user": "eddau",
            "user_id": "5299",
            "date": "2002-11-07 17:07:25",
            "id": "732087",
            "reply_to_id": "732086",
            "text": "nei í rauninni kann hún ekki margar kúnstir. Ég hef því miður ekki verið mikið með henni, ég bjó t.d. úti í eitt ár og flutti að heiman og gat ekki tekið hundinn með og er búin að vera á flakki síðastliðin 2 ár og við erum bara búin að eiga hana í um 2 og 1/2 ár. Og mamma hefur ekki þolinmæði til þess að kenna henni. Ég hef verið að reyna að kenna henni að velta sér, ég veit ekki hvort ég er svona mikill klaufi eða hún orðið of gömul, ég veit það ekki."
        },
        {
            "user": "eddau",
            "user_id": "5299",
            "date": "2002-11-08 14:33:50",
            "id": "732088",
            "reply_to_id": "732087",
            "text": "Hvað er Tína gömul?\nMín tík varð 5 ára í september og núna í október kenndi ég henni bæði að rúlla sér og að standa á aftur fótunum í fyrsta sinn!!\nHafði aldrei reynt að kenna henni þetta áður.\nRúlla var erfiðara en að standa en gekk svo.\nTók bara nokkur skipti að kenna henni.\nVeit ekki hvernig Collie hundar eru í að læra kúnstir en ef hún er 5 ára eða yngri er hún pottþétt EKKI of gömul til að læra :)"
        },
        {
            "user": "eddau",
            "user_id": "5299",
            "date": "2002-11-08 18:16:22",
            "id": "732089",
            "reply_to_id": "732088",
            "text": "Tína er 3 ára. Sennilega ekki of gömul. Ég er bara klaufi við að kenna svona. Hef aldrei farið á námskeið og veit ekki hvaða aðferðir eru bestar. Hvernig kennir maður eiginlega hundi að rúlla sér?"
        },
        {
            "user": null,
            "user_id": null,
            "date": "2002-11-08 23:28:04",
            "id": "732091",
            "reply_to_id": "732089",
            "text": "Það er ekkert mál að kenna hundi að rúlla, þegar ég kenndi Gríma að rúlla þá þurfti ég fyrs að hafa hendina yfir maganum á henni svo hún gæti spynt sér ! (:\nGríma er svo rosalega dugleg að læra nýja huti, hún er að verða 3 ára í febrúar og húner enn að læra !\nHún kann að rúlla, vera dauð, sitja, liggja, heilsa, hoppa, skríða.. og svona gæti ég haldið lengi áfram !"
        },
        {
            "user": "lhg",
            "user_id": "4278",
            "date": "2002-11-09 00:06:53",
            "id": "732090",
            "reply_to_id": "732089",
            "text": "Prófaðu að láta hana fyrst leggjast.  Segðu svo “rúlla” og láttu hana rúlla sér yfir á bakið.  Gefðu henni nammi eða hrós á eftir.  Þegar hún er búin að ná því geturðu hjálpað henni með að rúlla alla leið.\nÞað eru ágætis hundaþættir á Animal Planet ef þú hefur hana.  Annar heitir held ég Good Dog U og hinn heitir Woof!  Þeir sem voru með þessa þætti voru oft að sýna hvernig á að kenna hundum svona kúnstir og líka að hjálpa fólki sem var í vandræðum með einhverja hegðun hjá hundinum sínum."
        }
    ]
}
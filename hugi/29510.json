{
    "forum_title": "Hugi",
    "user": null,
    "user_id": null,
    "date": "2001-05-30 13:08:20",
    "title": "Er ég lögbrjótur?",
    "text": "Sæl,\nReykingar fyrir byrjendur.\nÉg mæli með því að þegar fólk ætlar að byrja reykja byrji það í einhverju léttu. Kannski helst Winston Lights eða jafnvel Salem. Reyndar er Salem ekki alveg jafn góður kostur þar sem hættan er að geta ekki skipt yfir í meira cool tegundir, eins og Malboro eða Winston.\nSú sígarettutegund sem ég mæli þó mest með og er að koma mjög skemmtilega sterk inn á markaðinn er Kent Lights. Er í svölum rauðum og hvítum pakkningum og gefur milt, ekki og sterkt eftirbragð. Ef þú ætlar að byrja að reykja þá myndi ég hiklaust mæla með þeirri tegund.\nNýlega voru samþykkt ný tóbakslög. Þegar þau taka gildi mun verða óheimilt að tala um einstakar sígarettutegundir á söluhvetjandi hátt. Hefur einhver séð svona yfirgengilega heimskuleg skrif eins og hér að ofan, nei líklega ekki enda láta fáir slíkt útúr sér. Ef þú gæfir út smásögu þar sem sígarettutegund kæmi fyrir, væri hægt að túlka það á söluhvetjandi hátt? Auk þess ætti mér nú að vera frjáls að hafa þá skoðun að sígarettur séu vel þess virði að reykja, hvort sem hún er vitlaus, heimskuleg eða röng í augum einhverra. Það er einfaldlega tjáningarfrelsið. Hvenær verður bannað að tala um áfengi eða hvern þann hlut sem er ekki ríkinu þóknanlegur? Þrátt fyrir að ég sé sammála því að reyna eigi að stemma stigu við reykingum og halda þeim frá fólki sem vill ekki vera í kringum tóbaksreyk þá get ég ekki sagt að ég sammála því að brjóta á tjáningar og málfrelsi einstaklinga í landinu. Sá réttur er einfaldlega mikilvægari.\nkveðja,\nkundera",
    "url": "https://www.hugi.is/hugi/greinar/29510/er-eg-logbrjotur/",
    "url_id": "29510",
    "id": "197214",
    "replies": [
        {
            "user": "clint",
            "user_id": "5524",
            "date": "2001-05-30 14:13:19",
            "id": "197215",
            "reply_to_id": "197214",
            "text": "Sammála því.\nP.s. Það er töff að reykja."
        },
        {
            "user": "JReykdal",
            "user_id": "77",
            "date": "2001-05-30 14:29:42",
            "id": "197216",
            "reply_to_id": "197214",
            "text": "Þetta er ekki brot á tjáningarfrelsi því að í stjórnarskrá stendur:\n—Úr stjórnarskrá—\nTjáningarfrelsi má aðeins setja skorður með lögum í þágu allsherjarreglu eða öryggis ríkisins, til verndar HEILSU eða siðgæði manna eða vegna réttinda eða mannorðs annarra, enda teljist þær nauðsynlegar og samrýmist lýðræðishefðum.]\n—Tilvitnun lýkur—\nÞetta skýrir kannski líka að ritskoðun er fullkomlega lögleg á huga."
        },
        {
            "user": "JReykdal",
            "user_id": "77",
            "date": "2001-05-30 15:22:18",
            "id": "197217",
            "reply_to_id": "197216",
            "text": "á þá ekki að banna umræðu um íþróttir? Þær stórskaða margan manninn á hverju ári, þótt þær drepi ekki þá valda þær miklum kvölum (líkamlegum og andlegum) hjá mörgum og stoppa ætti umræðuna á grundvelli verndunar heilsu manna :)"
        },
        {
            "user": "Gourry",
            "user_id": "758",
            "date": "2001-05-30 15:45:24",
            "id": "197218",
            "reply_to_id": "197217",
            "text": "Eg er að reyna að lesa út úr þessu hvort að fólk er að styðja reykingar eða eru á móti."
        },
        {
            "user": null,
            "user_id": null,
            "date": "2001-05-30 15:49:47",
            "id": "197219",
            "reply_to_id": "197218",
            "text": "Ég held að þetta snúist ekkert um reykingar heldur aðallega hvort við getum leyft ríkinu að setja slíkar skorður á tjáningarfrelsið, þrátt fyrir að tilgangurinn virðist vera góður. Tek það fram að ég hvet engan til að byrja að reykja en hvet alla til að standa vörð um réttindi okkar.\nVarðandi heimilt ríkisins í stjórnarskrá til að setja skorður á tjáningarfrelsi þá tel ég það í raun ekki skipta öllu þótt stjórnarskráin leyfi það, heldur frekar hvort ríkið hafi siðferðislegan rétt til að nýta sér þá heimilt.\nkveðja,\nMilan\nkveðja,\nMilan"
        },
        {
            "user": "talbina",
            "user_id": "10811",
            "date": "2001-06-27 18:42:04",
            "id": "197220",
            "reply_to_id": "197217",
            "text": "Íþróttir eru ekki ávanabindandi og þær stutta ekki líf þitt um 2 klst fyrir hverjar 10 mín sem þú stundar þær eins og reykinga"
        },
        {
            "user": "JReykdal",
            "user_id": "77",
            "date": "2001-06-28 01:40:14",
            "id": "197221",
            "reply_to_id": "197220",
            "text": "Ekki ávanbindandi? Reyndu að stoppa harða fótboltaáhugamenn frá því að sjá leikina sína. :)"
        },
        {
            "user": "talbina",
            "user_id": "10811",
            "date": "2001-06-28 09:44:13",
            "id": "197222",
            "reply_to_id": "197221",
            "text": "Æi plís ekki líkamlega ávanabindandi, hefurðu einhvern´tíman heyrt um samtök óvirkrafótboltafíkla?"
        },
        {
            "user": "JReykdal",
            "user_id": "77",
            "date": "2001-06-28 16:02:13",
            "id": "197223",
            "reply_to_id": "197222",
            "text": "þau ættu að vera til, nógu óhugnanlegur er áhuginn oft á tíðum. Svo og áfengisneyslan og ofbeldið sem fylgir oft æstum áhangendum."
        },
        {
            "user": null,
            "user_id": null,
            "date": "2002-03-06 16:22:05",
            "id": "197224",
            "reply_to_id": "197217",
            "text": "Vá hvað þú ert heimskur!\nÞú reynir að koma með rök að það ætti að banna íþróttir því þær geta stórskaðað mann. Leyfðu mér að segja þetta aftur, vá hvað þú ert heimskur!\nÁ ekki að banna fólki líka að tala um bíla og hvað hratt þessi keyrði á Reykjanesbrautina, eða tölvuleiki og sjónvarp! Þetta skaðar allt, ekki bara á líkamlegan hátt heldur andlegan líka."
        }
    ]
}
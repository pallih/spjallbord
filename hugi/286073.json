{
    "forum_title": "Geimvísindi",
    "user": "sverrgu",
    "user_id": "510",
    "date": "2005-04-04 02:37:44",
    "title": "Geimverutrúarbrögð II",
    "text": "Ég vona að geimverur séu til en hef hins vegar litla trú á því að þær hafi komið til jarðarinnar. Fyrir því eru nokkrar ástæður:\n1. Geimferðalög milli sólkerfa eru hættuleg. Til þess að komast á skikkanlegum tíma á milli sólkerfa þarf mikinn hraða (sem er e.t.v. 1-10% af ljóshraðanum). Þótt mögulegt reyndist að útvega þá orku sem þarf til þess að koma geimskipi á þennan hraða (og stöðva það síðan) væri það í mikilli hættu. Ef geimskipið rækist á örlitlar rykagnir (sem nóg er af í sólkerfinu okkar) væri allt eins líklegt að þær færu í gegnum geimfarið eða löskuðu það verulega vegna orkunnar sem losnaði við áreksturinn. Frank Drake, einn af helstu forvígismönnum SETI-rannsókna í heiminum, fjallar um þetta vandamál í\nviðtali við Stjörnufræðivefinn\n.\n2. Ekki eru til nein sönnunargögn um heimsóknir geimvera. Þar með er ekki sagt að allir sjónarvottar séu að ljúga eða að allar ljósmyndirnar af geimverunum séu falsaðar. Oft er hægt að útskýra þessi tilfelli út frá einföldum fyrirbærum (skýjum, loftsteinum, flugvélum, fuglum, eldingum, veðurloftbelgjum o.fl.) en einnig getur fólki upplifað hluti, t.d. milli svefns og vöku, sem virðast mjög raunverulegir en standast ekki nánari skoðun.\nÍ aðferðafræði vísinda er til hugmynd sem nefnist “rakhnífur Ockhams” sem vísar til þess að vísindamenn skyldu reyna að styðjast við sem allra einfaldastar skýringar, nema flóknari skýringin sé studd staðreyndum. Hvort ætli sé til að mynda líklegra að það sem fannst í Roswell 1947 sé leifar veðurloftbelgs eða geimveru?\nÞeir sem halda því fram að geimverur hafi lent á jörðinni eða jafnvel numið þá á brott virðast hafa verið heldur óheppnir við öflun sönnunargagna máli sýnu til stuðnings. Þeim hefur ekki tekist að ná í eitt einasta sýni úr geimveru og ekki hefur heldur fundist ein einasta málmflís úr fljúgandi furðuhlut. Ef svona sýni fyndist yrði það mjög dýrmætt og þyrfti að varðveita mjög vel svo margir óháðir vísindamenn gætu rannsakað sýnið.\nEinnig er það svolítið furðulegt að þrátt fyrir ótal vitnisburði um fljúgandi furðuhluti hefur enginn þeirra sést á gervitunglamyndum eða með ratsjárkerfum stórveldanna. Svarið við þessari röksemd er oft á þá leið að (bandarísk) stjórnvöld séu þátttakendur í allsherjarsamsæri um að hylma yfir heimsóknir geimvera til jarðarinnar.\n3. Hugmyndin um allsherjarsamsæri stjórnvalda stenst ekki nánari skoðun. Ef hún reyndist rétt þá þyrftu allar ríkisstjórnir heimsins að taka þátt í samsærinu. Tækju Íslendingar, Brasilíumenn eða Japanir endilega þátt í að hylma yfir heimsóknir geimveranna bara vegna þess að Bandaríkjamenn eða Englendingar sæju ástæðu til þess? Heimsækja geimverurnar ef til vill einungis þau lönd sem leyna tilvist þeirra?\nÞað er ekki tilviljun að titillinn á þessari grein og öðrum um svipað efni sé „Geimverutrúarbrögð“. Ítrekaðar staðhæfingar um tilvist geimvera við jörðina eiga nefnilega meira skylt við trú en vísindi. Það virðist nefnilega ekki skipta neinu máli þótt engin sönnunargögn styðji hugmyndina.\nÞetta gengi ekki upp í vísindum. Þar verður tilgáta (hér: “geimverur hafa oft heimsótt jörðina á síðastliðnum áratugum”) ekki að vísindakenningu nema hún geti útskýrt eitthvert fyrirbæri í náttúrunni og sé rækilega rökstudd. Stjörnufræðingurinn Carl Sagan komst þannig að orði:„Stórbrotnar staðhæfingar krefjast stórbrotinna sönnunargagna.“ Þau skortir því miður í þessu tilfelli.\nHægt er að lesa meira um\ngeimverutrúarbrögð\ná Stjörnufræðivefnum\nwww.stjornuskodun.is\n.",
    "url": "https://www.hugi.is/geimvisindi/greinar/286073/geimverutruarbrogd-ii/",
    "url_id": "286073",
    "id": "2057732",
    "replies": [
        {
            "user": "dabbydo",
            "user_id": "38091",
            "date": "2005-04-04 02:56:12",
            "id": "2063909",
            "reply_to_id": "2057732",
            "text": "Ég elska þessa grein og GCP = Good copy paste"
        },
        {
            "user": "dabbydo",
            "user_id": "38091",
            "date": "2005-11-30 13:50:34",
            "id": "2750857",
            "reply_to_id": "2063909",
            "text": "“1. Geimferðalög milli sólkerfa eru hættuleg. Til þess að komast á skikkanlegum tíma á milli sólkerfa þarf mikinn hraða (sem er e.t.v. 1-10% af ljóshraðanum). Þótt mögulegt reyndist að útvega þá orku sem þarf til þess að koma geimskipi á þennan hraða (og stöðva það síðan) væri það í mikilli hættu. Ef geimskipið rækist á örlitlar rykagnir (sem nóg er af í sólkerfinu okkar) væri allt eins líklegt að þær færu í gegnum geimfarið eða löskuðu það verulega vegna orkunnar sem losnaði við áreksturinn. Frank Drake, einn af helstu forvígismönnum SETI-rannsókna í heiminum, fjallar um þetta vandamál í viðtali við Stjörnufræðivefinn.”\nHver segir að þau “ferðast” í gegnum geiminn?.. ef geimverur eru með það kost á að heimsækja jörðina.. þá er líklegra að þau fara bara í “gegnum” geiminn.. s.s.. beygja hann eftir þörfum.. sem E=mc2 styður.. þá ertu ekki nema 1 sek að ferðast í gegnum galaxies :P.. og að beygja geiminn er eina mögulega leiðinn til að ferðast milli stjörnuþokna.. verst að við höfum ekki tæknina til þess."
        },
        {
            "user": "gummalina",
            "user_id": "6224",
            "date": "2005-04-04 04:09:19",
            "id": "2063941",
            "reply_to_id": "2057732",
            "text": "Sko… það er líka annað, ef geimverur fyndu okkur þá annaðhvort sýna þær sig eða ekki, líklegra ekki samt því við erum ekki enn alveg móttækileg sem vitmunaverur :) hehe en meire er það n´v svo að fjarlægðir í geimnum eru svo ofboðslegar að mer er sama hvað geimveran heiir eða hversu gott bíomyndasafn hún á .. :P hún mun ekki nenna að koma hingað að erindalausu. Ef geimverur hafa á annað borð masterað tæknina til að ferast tiltölulega auðveldlega um heiminn með einhverri warptækni og jumpshitti, þá er ekki séns að 1. að við sjáum þær nema þær vilji það 2. að við eigum einhvern lifandi möguleika á að varnast tortímingu ef þær óska þess.\nAllavega EKKKI hugsa um geimverur meira þær koma okkur ekkert við, vonum bara að þær hafi það sem best hvar sem þær eru."
        },
        {
            "user": "hannson",
            "user_id": "4089",
            "date": "2005-04-04 16:33:54",
            "id": "2064685",
            "reply_to_id": "2063941",
            "text": "Ég las skemmtilega grein tengda þessu.\nWireless internet may very well destroy our chances of contacting intelligent life."
        },
        {
            "user": "phi",
            "user_id": "21587",
            "date": "2005-04-04 08:39:47",
            "id": "2063985",
            "reply_to_id": "2057732",
            "text": "Einnig er það svolítið furðulegt að þrátt fyrir ótal vitnisburði um fljúgandi furðuhluti hefur enginn þeirra sést á gervitunglamyndum eða með ratsjárkerfum stórveldanna.\nOU's eru mjög algeng á radarum.."
        },
        {
            "user": "phi",
            "user_id": "21587",
            "date": "2005-04-04 12:53:32",
            "id": "2064265",
            "reply_to_id": "2063985",
            "text": "Allavega fáum við ekki að vita af því."
        },
        {
            "user": "Maggisun",
            "user_id": "36571",
            "date": "2005-04-04 09:26:00",
            "id": "2064014",
            "reply_to_id": "2057732",
            "text": "EITT ORÐ!!\nMAN IN BLACK :D\nég er agent M"
        },
        {
            "user": "RoyalFool",
            "user_id": "5820",
            "date": "2005-04-04 12:20:58",
            "id": "2064223",
            "reply_to_id": "2064014",
            "text": "Frekar þrjú orð og einn broskall."
        },
        {
            "user": "MiBu1",
            "user_id": "55408",
            "date": "2005-04-04 09:35:29",
            "id": "2064021",
            "reply_to_id": "2057732",
            "text": "Já ef þú myndir skoða þær tilgátur sem nokkrir vísindamenn hafa komið fram að geimverur hafa heimsótt okkur en ekki í þessum tíma heldur á tíma aztecana semsagt langt inní fortíðina.\nÞað hefur sést hjá aztecum margar víbendingar um að þeir trúðu á geimverur semsagt þeir voru guðir þeirra á fljúgandi vélum (eitthvað þannig) þetta var í bók “were our gods astronauts” man ekki alveg titillinn en það eru bækur eftir þennan mann og það eru fáránlega góðir punktar í henni og meikar sens.\nOg ekki segja mér að Roswell málið var loftbelgur, alir vita að þetta var ekki loftbelgur það eru margar sannanir um skrýtin málma sem gaurinn sem sá þetta fann og allmargar vísbendingar. Og útskýring af hverju flestir hylja svona málum eru útaf því þeir sjá gjöreyðingavopn og vill að enginn vill vita um það t.d. Bandaríkjamenn þeir eru alltaf svona og ég er viss um að þeir hylmdu yfir þetta til þess að reyna gera vopn úr þessu.\nOg ég hef alveg séð endalust af video sem er ekki búið að höndla, þið kannski trúið ekki þessu en ég trúi þessu frekar en einhvern anda í loftinu."
        },
        {
            "user": "RoyalFool",
            "user_id": "5820",
            "date": "2005-04-04 12:25:05",
            "id": "2064227",
            "reply_to_id": "2064021",
            "text": "Allur pósturinn þinn er bráðfyndinn, en þessi hluti er þó skringilegastur:\nOg ekki segja mér að Roswell málið var loftbelgur, alir vita að þetta var ekki loftbelgur það eru margar sannanir um skrýtin málma sem gaurinn sem sá þetta fann og allmargar vísbendingar. Og útskýring af hverju flestir hylja svona málum eru útaf því þeir sjá gjöreyðingavopn og vill að enginn vill vita um það t.d. Bandaríkjamenn þeir eru alltaf svona og ég er viss um að þeir hylmdu yfir þetta til þess að reyna gera vopn úr þessu.\nÉg fatta ekkert hvað þú ert að rugla þarna."
        },
        {
            "user": "lilienfeld",
            "user_id": "20337",
            "date": "2005-04-04 16:18:15",
            "id": "2064632",
            "reply_to_id": "2064021",
            "text": "“Það hefur sést hjá aztecum margar víbendingar um að þeir trúðu á geimverur semsagt þeir voru guðir þeirra á fljúgandi vélum (eitthvað þannig) þetta var í bók ”were our gods astronauts“ man ekki alveg titillinn en það eru bækur eftir þennan mann og það eru fáránlega góðir punktar í henni og meikar sens.”\nÞannig að geimverurnar voru eitthvað að dúllast í kringum Astekana og svo ekkert meira?\nAf hverju eru þá ekki fleiri þjóðir með svona geimveruguði?"
        },
        {
            "user": "Noproblem",
            "user_id": "23636",
            "date": "2005-04-04 17:52:07",
            "id": "2064960",
            "reply_to_id": "2064632",
            "text": "Minnir að forn-egyptar hafi haft sitthvað af þessu.\nAnnars er nú hægt að finna tengingar víðsvegar ef manni langar til þess, en það er ekki mjög vísindalega aðferðafræði.\nÞór í Ásatrú reið t.d. um á eldvagni, auk þess getur maður leikið sér með þá hugmynd að ýmsir gvuðir sem hafa sérkennileg form, t.d. Satyrs, centaurs og Pan, hafi verið geimverur.\nEn það sannar ekki neitt … :)"
        },
        {
            "user": null,
            "user_id": null,
            "date": "2005-04-04 09:41:55",
            "id": "2064022",
            "reply_to_id": "2057732",
            "text": "Ég vill halda því fram að geimverur hjálpuðu mönnum í egyptalandi við byggingu píramídana >_>\nEkki gera mér trútt um annað 8o|"
        },
        {
            "user": "Fuckface",
            "user_id": "48460",
            "date": "2005-04-04 09:56:38",
            "id": "2064042",
            "reply_to_id": "2057732",
            "text": "Area 51!!!!!!!!!"
        },
        {
            "user": "Noproblem",
            "user_id": "23636",
            "date": "2005-04-04 14:06:32",
            "id": "2064371",
            "reply_to_id": "2057732",
            "text": "Afhverju er alltaf stjórnvöld svo lágvær um svona mál?"
        },
        {
            "user": "Noproblem",
            "user_id": "23636",
            "date": "2005-04-04 17:52:58",
            "id": "2064964",
            "reply_to_id": "2064371",
            "text": "Vegna þess að maður öskrar ekki setningu sem inniheldur engin orð?\nHaha. :)\nNei ég veit það ekki, en þessar samsæriskenningar sanna ekki neitt."
        },
        {
            "user": "gummalina",
            "user_id": "6224",
            "date": "2005-04-06 19:20:52",
            "id": "2069777",
            "reply_to_id": "2064964",
            "text": "Það er ekkert líf á jörðu sem hefur ekki verið hér fast á kúlunni í dágóðann tíma eins og kannski 4 milljarða ára. takk\nGeimverur hafa EKKI komið hingað punktur."
        },
        {
            "user": "Noproblem",
            "user_id": "23636",
            "date": "2005-04-06 19:27:51",
            "id": "2069791",
            "reply_to_id": "2069777",
            "text": "Afhverju svararðu mér?"
        },
        {
            "user": "Flotti",
            "user_id": "41068",
            "date": "2005-04-09 02:12:17",
            "id": "2074679",
            "reply_to_id": "2057732",
            "text": "Fólk vill bara nota ýmindunaraflið og síðan kemur þú með einhverjar “sannanir” að þær séu ekki til.\nÞað er fúlt :P"
        },
        {
            "user": "Riceballs",
            "user_id": "58356",
            "date": "2005-04-20 09:54:09",
            "id": "2098189",
            "reply_to_id": "2057732",
            "text": "Hugmyndir manna um geimverur eru mjög jarðbundnar og ykkar hugmyndir eru ekkert öðruvísi.  Dæmi um jarðbundnar hugmyndir manna um geimverur eru allar þær bíómyndir sama verið gerðar um geimverur.  Annað hvort eru einhverjar pöddur stækkaðar 1000 falt og allir eru að pissa á sig út af því eða geimverurnar í myndinn eru einhverjir kallar með 3 augu eða eitthvað þvílíku kjaftæði.  Þessi dæmi eru náttúrulega mjög jarðbundnar hugmyndir af geimverum en næstum allt sem ég hef lesið hér að ofan hljómar ekkert öðruvísi.  Ef það eru nú til geimverur þá er það mjög líklegt að menn myndu ekki flokka þær sem lífverur vegna þess hve ólíkar þær væru frá lífverum á jörðinni."
        },
        {
            "user": "Copperfield",
            "user_id": "58490",
            "date": "2005-04-28 01:45:57",
            "id": "2115115",
            "reply_to_id": "2057732",
            "text": "Kanski vilja þær ekki hitta okkur því þeim hefur gengið illa í vopnaþróun, og eins og allir vita hafa flestar vísindabyltingar manna orðið á vopnasviðinu, svo sem bogi, byssa, skriðdreki, kjarnorku sprengja og meira"
        },
        {
            "user": "Utopia",
            "user_id": "28528",
            "date": "2005-05-02 01:43:07",
            "id": "2124288",
            "reply_to_id": "2057732",
            "text": "Í sambandi við Roswell eða hvernig sem að það er skrifað þá ættir þú að prófa að sitja fyrirlestur hjá formanni Geimverufélagsins, Guðmundur Skarphéðinsson held ég að hann heiti.\nHonum tókst að sannfæra mig um að geimverur væru til!"
        },
        {
            "user": null,
            "user_id": null,
            "date": "2005-05-02 22:59:49",
            "id": "2126591",
            "reply_to_id": "2057732",
            "text": "Svöl grein hjá þér, ég hef mikla trú á því að geimverur séu til en annars held ég að eina ástæðan fyrir því að þær láti ekki sjá sig hér er sú að við erum of ofbeldisfull, t.d. ef geimvera mundi lenda hér á jörðu og ganga út úr geimskipi sínu og segja “hæ” þá mun eflaust maðurinn sem hún ávarpaði taka upp skotvopn og drepa hana sem fyrst! En who cares!"
        },
        {
            "user": "GmastaP",
            "user_id": "58272",
            "date": "2005-05-11 14:36:28",
            "id": "2150582",
            "reply_to_id": "2057732",
            "text": "ja thad er nokkud til i thessu,\nen thu ert ad gleyma theirri stadreyn ad visindi geta ekki sannad allt sem gerist a thessari plahnetu okkar. Td. hvernig hun vard til og mannverann, huxun ofl.\nsvo var lika talid ad nasistar hafi verid med i vinnslu flaugar sem ad likjast thessum umtoludu skipum (sel thad ekki dyrara en eg keypti thad)\nen eg mæli med thvi ad their sem ekki trua thessu ættu ad lesa bok eftir erick downaken,\nen engu ad sidur tha hafa allar sogur fleiri en eina hlid!!"
        },
        {
            "user": "Gexus",
            "user_id": "5048",
            "date": "2005-07-01 13:18:04",
            "id": "2282640",
            "reply_to_id": "2057732",
            "text": "Kannski hafa geimverur komið og farið og líka rannsakað okkur öll og svo eytt minninu okkar svo við gætum ekki munað eftir því eða eitthvað…"
        }
    ]
}
{
    "forum_title": "Kvikmyndir",
    "user": "cactuz",
    "user_id": "5705",
    "date": "2003-03-19 19:14:50",
    "title": "The Eye(2002)",
    "text": "Asíubúar eru farnir að minna heldur betur á sig í hryllingsmyndageiranum og vert er að minnast Ringu-myndanna sem kaninn þurfti endilega að endurgera og það illa. The Eye er mynd sem ég var búinn að lesa mikið um á erlendum kvikmyndasíðum og var ég því spenntur að kíkja á hana. Hún kom mér svo sannarlega á óvart og svei mér þá ef ég var ekki hræddari en þegar ég sá Ringu á sínum tíma. Eftir endalausa leit að henni fann ég hana að sjálfsögðu hjá snillingunum í Laugarásvideo og á DVD og allt.\nThe Eye fjallar um unga blinda stúlku sem er að fara í áhættusama augnhimnuaðgerð. Hún hefur verið blind síðan hún var 2 ára gömul. Hún lítur fyrst á þessa aðgerð sem kraftaverk og hlakkar til að taka af sér sárabindin. Þegar hún loks losnar við sárabindin á hún erfitt með að sjá því það tekur heilann smá stund að vinna með augunum. Hún þekkir allt ennþá eingöngu með að snerta það. Að öðru leyti sér hún allt í hálfgerðri móðu og úr fókus en sjónin batnar með hverri mínútu og loks fer hún að sjá almennilega. Það sem hún gerði sér hinsvegar ekki grein fyrir var að það fylgja ákveðnir nýjir hæfileikar með þessari guðsgjöf sem hún bað ekki um. Hún fer að sjá ýmsa óútskýranlega og óhugnalega hluti. Meira segi ég ekki fólk verður bara að upplifa það að sjá þessa mynd.\nÞað er langt síðan ég hef verið jafnhræddur að horfa á mynd heima hjá mér, oftast verður maður hræddari í bíó á hryllingsmynd. Það væri svakalegt að horfa á þessa í bíóhúsi held ég. Leikstjórar The Eye eru Pang-bræðurnir sem eru nokkuð þekktir í heimalandi sínu Kóreu og eiga að baki sér nokkrar myndir. Það sem kom mér mest á óvart varðandi þessa mynd var hversu fagmannlega unninn hún er. Hér er beitt krafti andrúmslofts eins og í Ringu, það eru ekki notuð auðveld bregðuatriði eða mikið gore. Atriðin þar sem stelpan sér ennþá allt úr fókus og fer svo að sjá drauga er meistaralega framkvæmt og ég lofa því að fólk verður skíthrætt. Svo er það þetta andskotans lyftuatriði sem sá til þess að ég fer aldrei aftur í lyftu á ævinni, þvílíkt snilldaratriði hef ég ekki séð í hryllingsmynd í langan tíma. Það er einnig nokkuð skemmtilegt plott í þessari mynd sem útskýrir á skemmtilegan hátt afhverju stelpan sér það sem hún sér.\nÉg var hræddari að sjá þessa heldur en Ringu og finnst mér þessi í raun vera betri þannig að þeir sem fíluðu Ringu ættu að kíkja á þessa tvímælalaust. Þess má einnig geta að Tom Cruise og framleiðslufélagi hans Paula Wagner(þau framleiddu m.a. The Others saman) eru búinn að kaupa endugerðarréttinn að þessari mynd. Þannig að þessir Pang-bræður eiga eftir að vekja mikla athygli í framtíðinni að mínu mati. Þetta er brilliant mynd þrátt fyrir að leikararnir eru ekkert rosalegir nema sú sem leikur blindu stelpuna hún er ágæt(asíubúar hafa svolítið öðruvísi leiklistarstíl en vestrænir leikarar.)\n-cactuz",
    "url": "https://www.hugi.is/kvikmyndir/greinar/130492/the-eye2002/",
    "url_id": "130492",
    "id": "978437",
    "replies": [
        {
            "user": "alli2",
            "user_id": "22524",
            "date": "2003-03-19 22:13:52",
            "id": "978438",
            "reply_to_id": "978437",
            "text": "Hey þessi er fílanleg\nFlott grein Herra -cactuz =D\nkk. Alli"
        },
        {
            "user": "fridfinnur",
            "user_id": "4873",
            "date": "2003-03-19 22:25:59",
            "id": "978439",
            "reply_to_id": "978437",
            "text": "Já, mér fannst þessi mynd fín utan við hvað áhirfavaldarnir voru augljósir á köflum og pössuðu ekki alltaf vel saman…það voru t.d. bersýnileg áhirf úr myndum eins og Ringu, Sixth Sense, Mothman Prophecies og eins sena var eiginlega tekin beint úr The Blair Witch Project…annars fín mynd en ekki nærri því það besta sem hefur komið úr japönskum hryllingskofum að mínu mati."
        },
        {
            "user": "glodari",
            "user_id": "8215",
            "date": "2003-03-19 22:35:28",
            "id": "978440",
            "reply_to_id": "978437",
            "text": "ég verð að viðurkenna að Ringu er ein af leiðinlegustu myndum sem ég hef séð, hvernig gat fólki funndst þessi mynd scary ? mynd ? það gerðist  EKKERT í 88. mínutur, vinir minir voru búnir að segja mér að þetta væri einhver rosa hrollvekja og ég myndi örugglega deyja úr hræðlsu, ég bjó mig undir það versta, var aleinn heima slökkti öll ljós og byrjaði að horfa á hana og beið eftir þessari spennu sem var búið að lofa, en það bara kom aldrei, eina svona spennu atriðið í myndinni koma bara undir lokinn þegar hún fór úr sjónvarpinu…\nMér fannst hinsvegar “Dark Water” mjög góð, miklu betri en Ringu.\nRingu 1/2/****\nDark Water ***1/2/****"
        },
        {
            "user": "cactuz",
            "user_id": "5705",
            "date": "2003-03-19 23:55:30",
            "id": "978441",
            "reply_to_id": "978440",
            "text": "Ég ætla að tjekka á Dark Water næst, er búinn að heyra góða hluti um hana. Veit einhver hvar er hægt að nálgast hana?"
        },
        {
            "user": "glodari",
            "user_id": "8215",
            "date": "2003-03-20 00:05:07",
            "id": "978442",
            "reply_to_id": "978441",
            "text": "getur leigt hana í nexus"
        },
        {
            "user": "Ruxpin",
            "user_id": "5328",
            "date": "2003-03-19 23:03:15",
            "id": "978443",
            "reply_to_id": "978437",
            "text": "fín mynd… mjög spúkí, aðallega þegar hún sér allt úr fókus. endirinn er mjög flottur og þessi mynd kom mér ótrúlega á óvart. Hún varð hittari í Asíu og endurgerðin á eftir að vera hittari í Ameríku og Evrópu\nmæli með að fólk kíki á hana"
        },
        {
            "user": "Tahara",
            "user_id": "22188",
            "date": "2003-03-20 00:26:20",
            "id": "978444",
            "reply_to_id": "978437",
            "text": "NEI, NEI\nEkki Tom Cruise\nEg hata tom cruise\nHann er takngervingur allra hallærislegra hollywoodklisja i biomyndum.\nTop Gun, Cockteil, Misson Impossible 2"
        },
        {
            "user": null,
            "user_id": null,
            "date": "2003-03-20 00:49:41",
            "id": "978445",
            "reply_to_id": "978444",
            "text": "Exellent point Tahara.\nTom Cruise er beygla."
        },
        {
            "user": "Nintendj",
            "user_id": "25477",
            "date": "2003-03-22 21:58:43",
            "id": "978446",
            "reply_to_id": "978444",
            "text": "Hey tahara, hefuru séð Vanilla Sky, Magnolia eða Interview with the Vampire?"
        },
        {
            "user": "Azmodan",
            "user_id": "20255",
            "date": "2003-03-20 01:14:48",
            "id": "978447",
            "reply_to_id": "978437",
            "text": "Mjög áhugaverð mynd. Endirinn var þó ekki að passa við myndina í heild sinni.\n***\nVerst með þetta endurgerðarbrjálæði. Fyrst Ringu… svo Texas ChainSaw Massacre… svo Dawn of The Dead svo The Eye… þetta er skandall.\nAzmodan."
        },
        {
            "user": "Gourry",
            "user_id": "758",
            "date": "2003-03-20 11:33:55",
            "id": "978448",
            "reply_to_id": "978447",
            "text": "The Eye tekst samt að transcenda horror uppruna sinn betur en ein önnur mynd, Kairo. Mér fannst The Eye virka vel sem mynd þar sem endirinn var meira svona að sætta sig við orðinn hlut. Aftur á móti Kairo, það er mynd sem veit ekki hvenær á að hætta eða hvernig.\nog svo eru víst einhverjir kanar búnir að kaupa rétt til að endurgera Kairo. Ótrúlegt hvernig þeir finna peningalykt eins og hungraðir hákarlar finna blóðlykt. Engin mynd má standa á sínum eigin gæðum og verðugleik, kanar þurfa alltaf að þykjast geta gert hlutina betur og stærri."
        },
        {
            "user": "rammstein",
            "user_id": "27927",
            "date": "2003-03-20 12:38:17",
            "id": "978449",
            "reply_to_id": "978448",
            "text": "það er ekki bara málið að þeir haldi að þeir geri betur……\nheldur að áhorfendur í BNA horfa ekki á erlendarmyndir……\nþegar framleiðendur sjá góða erlendamynd og vita að kaninn fari á hana ef hún er frá USA…..þá gera þeir myndina því að þeir vilja græða og hver vill ekki græða “penge”"
        },
        {
            "user": "biz",
            "user_id": "14323",
            "date": "2003-03-20 20:12:09",
            "id": "978450",
            "reply_to_id": "978447",
            "text": "Hmmm.. það eru ekki allir sem eru svona á móti endurgerðum eins og þú.  En ég er með ráð við því…. slepptu því bara að horfa á endurgerðir þar sem þú “veist” það hvort sem er að þær eru ömurlegar."
        },
        {
            "user": "Azmodan",
            "user_id": "20255",
            "date": "2003-03-20 21:28:04",
            "id": "978451",
            "reply_to_id": "978450",
            "text": "Treystu mér vinur. Allir þeir sem bera einhverja virðingu fyrir myndum, líka það ekki að verið sé að nauðga þeim í rassgatið með því að gera þær upp á nýtt. Sérstaklega þegar um klassískar/góðar myndir er að ræða. Af hverju leyfa þeir ekki bara upprunalegu myndinni að standa eins og hún er? Sterk og góð…?\nOg eitt enn… sagði ég einhverntíman að ALLIR væru ‘svona’ á móti endurgerðum eins og ég? Fatta ekki alveg samhengið…\nAzmodan."
        },
        {
            "user": "Kexi",
            "user_id": "28960",
            "date": "2003-03-20 22:13:23",
            "id": "978452",
            "reply_to_id": "978451",
            "text": "Gætirðu þ.e.a.s ekki nefnt neina mynd sem að hentaði betur sem endurgerðin?"
        },
        {
            "user": "Azmodan",
            "user_id": "20255",
            "date": "2003-03-21 00:35:06",
            "id": "978453",
            "reply_to_id": "978452",
            "text": "Jú reyndar er til ein mynd sem er betri en original… það er The Thing. Annars er þetta allt sorp af endurgerðum sem ég hef séð…\nAzmodan."
        },
        {
            "user": "Gourry",
            "user_id": "758",
            "date": "2003-03-21 15:11:43",
            "id": "978454",
            "reply_to_id": "978453",
            "text": "Í raun eru endurgerðir fínar ef verið er að endurgera slæmar myndir. Góðar myndir er ekki hægt að betrumbæta og í raun asnalegt að reyna það."
        },
        {
            "user": "Azmodan",
            "user_id": "20255",
            "date": "2003-03-21 23:59:45",
            "id": "978455",
            "reply_to_id": "978454",
            "text": "Well, Gourry ég get verið sammála þér í þessu, það er bara of sjaldan sem reynt er að endurgera lélegar myndir. Það er oftast sem þeir taka klassíska mynd og nauðga henni til þess að kreista peninga úr fólki.\nAzmodan."
        },
        {
            "user": "TestType",
            "user_id": "14778",
            "date": "2003-03-22 18:48:47",
            "id": "978456",
            "reply_to_id": "978453",
            "text": "Kvikmyndagerðamenn The Thing vilja nú meina að hún sé ekki endurgerð af The Thing from Outer Space.\nHún byggist vissulega á sömu stutt-sögu og sú gamla en hún er svo allt öðruvísi uppbyggð og þeir breyttu sögunni svo mikið í gömlu myndinni að varla er hægt að tala um endurgerð af annarri mynd."
        },
        {
            "user": "Azmodan",
            "user_id": "20255",
            "date": "2003-03-23 03:02:40",
            "id": "978457",
            "reply_to_id": "978456",
            "text": "Carpenter sagði sjálfur að The Thing væri endurgerð á The Thing From Another World.\nVeit ekkert um þetta The Thing From Outer Space dæmi sem þú ert að tala um.\nAzmodan."
        },
        {
            "user": "TestType",
            "user_id": "14778",
            "date": "2003-03-23 11:50:34",
            "id": "978458",
            "reply_to_id": "978457",
            "text": "Sorry, meinti The Thing From Another World!\nEn jæja, mig minnir að hann hafi sagt annað í heimildarmyndini á DVD disknum en ég nenni nú ekki að horfa mig í gegnum hana aftur bara til að staðfesta þetta :)"
        },
        {
            "user": "dreymandinn",
            "user_id": "22371",
            "date": "2003-03-20 13:02:30",
            "id": "978459",
            "reply_to_id": "978437",
            "text": "Hvernig gat þér á nokkurn hátt fundist ringu ógeðsleg og scarry… Hún var ömurleg og ég var að deyja úr leiðindum við að horfa á hana… Svo ég er ekki að taka mark á þér um myndinna The eye og ætla alls ekki að sjá hana ef hún er eins leðinleg…."
        },
        {
            "user": "Gourry",
            "user_id": "758",
            "date": "2003-03-20 15:44:57",
            "id": "978460",
            "reply_to_id": "978459",
            "text": "Taktu því rólega, smekkur manna er misjafn, ef þér fannst Jeepers Creepers(þetta gæti verið hvaða mynd sem er) góð en mér fannst sjálfum ömurleg þá er ég nú ekkert að segja að þú sért vitlaus eða fáviti, þetta er bara þinn smekkur.\nSvo er það alrangt að The Eye sé svipuð í anda og Ringu. Mér fannst Ringu sjálfum algjör snilld og þessi er ekkert síðri en þær fara sitt hvora leiðina. Ringu er mynd sem byggir upp spennu sem hún reynir svo að skilja eftir með loka atriðinu(virkar einfaldlega ekki á alla, hef komist að þeir sem eru í forritun eða einhverju logic based eru síðri til að láta hana hafa áhrif á sig). The Eye er aftur á móti með svona Hollywood scares, nema munurinn er að þau eru notuð til að gefa söguþræðinum þunga, ekki einungis innantómann ótta. Eins og þegar táningurinn heyrir hljóð, allt í einu kemur eitthvað “scare” atriði og þá sjáum við að þetta hafi verið kötturinn. Næst var það vinkonan og svo var það bara klósettsetan and the list goes on… sem betur fer heldur The Eye alveg frá svoleiðis rugli og kjaftæði."
        },
        {
            "user": "xylic",
            "user_id": "9096",
            "date": "2003-03-23 07:47:14",
            "id": "978461",
            "reply_to_id": "978437",
            "text": "þetta var fín mynd með nokkuð ógnvekjandi atriðum. Var samt ekki eins hræddur eins og þegar ég sá The Ring"
        },
        {
            "user": "Kreator",
            "user_id": "23042",
            "date": "2003-03-24 15:54:54",
            "id": "978462",
            "reply_to_id": "978437",
            "text": "Maður þarf að tékka á þessari!"
        }
    ]
}
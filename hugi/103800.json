{
    "forum_title": "Handbolti",
    "user": "ilo",
    "user_id": "8027",
    "date": "2002-11-15 14:36:57",
    "title": "Leikir kvöldsins og spá",
    "text": "ESSO deild karla\n20:00  ÍR-ÍBV\nÞað er frekar langt bil á milli þessara liða og Júlíus hefur gert frábæra hluti með þetta unga ÍR lið og er liðið nú í 2.sæti.\nÍBV hefur gengið hörmulega í deildinni og situr nú í 12.sæti og getur með sigri aðeisns lyft sér upp ef Afturelding tapar sínum leik á móti KA. ÍR getur hinsvegar komist í 1.sæti í a.m.k. tvo daga. Ég spái því að ÍR vinni auðveldan sigur á frekar slöppu liði ÍBV.\n20:00  Afturelding-KA\nÍ raun er hér einnig um að ræða leik toppliðs gegn botnliði. KA er í þriðja sætinu, stigi á eftir ÍR en Afturelding er í 11. sæti með 6 stig. Afturelding verður að vinna til að fjarlægjast ekki úrslita keppnar sæti og til þess að ÍBV nái þeim ekki. KA myndi styrkja stöðu sína í toppsætinu og gætu hugsanlega með góðum úrslitum úr öðrum leikjum komist í 2.sæti. Ég spái jöfnum leik þar sem Afturelding er á heimavelli og þessi leikur gæti farið á báða vegu.\nESSO deild kvenna\n20:00  Fylkir/ÍR-Víkingur\nEf Fylkir/ÍR ætlar að lyfta sér af botninum verða þeir að vinna Víking. Víkingur er ekki í mikið betri stöðu en geta með sigri komist upp fyrir FH. Verður jafn leikur en Víkingur nær að vinna.\n20:00  Haukar-KA/Þór\nHaukar hafa eitt að bestu liðum í deildinni á meðan KA/Þór er með mjög ungt lið sem að vísu á uppleið en þetta verður frekar ójafn leikur og Haukar vinna stórt.\n20:00  Grótta/KR-FH\nÞað kemur mörgum á óvart að Grótta/KR sé svona ofarlega en þær eru með mjög breytt lið. FH stúlkur eru um miðja deild og eru að standa sig eftir vonum. Grótta/KR vinnur í mjög jöfnum leik\n20:00  Valur-Fram\nFram stúlkur hafa spilað hörmulega í vetur og eru lang neðstar og hafa tapað öllum sínum leikjum og eru með að meðaltali 11mörk í mínus.Valur er í miðri deildinni og eru með ágætt lið og munu vinna mjög stórt í kvöld.\n20:00  ÍBV-Stjarnan\nÞetta er stórleikur dagsins. ÍBV er í efsta sæti deildarinnar og hefur borið höfuð og herðar yfir öll lið í deildinni hingað til. Stjarnan hefur aðeins tapað einum leik en gert tvö jafntefli. Sigur fyrir Stjörnuna í kvöld kemur þeim nær ÍBV stelpum í deildinni auk þess sem tap hjá ÍBV stúlkum gæti brotið upp sigurgöngu þeirra. Þetta er því stórleikur af bestu gerð. ÍBV stelpur hafa á að skipa einum besta sóknarmanni deildarinnar sem er Alla Gokorian. Hún hefur skorað 82 mörk í 11 leikjum higað til og mun örugglega taka vel til hendinni í kvöld.",
    "url": "https://www.hugi.is/handbolti/greinar/103800/leikir-kvoldsins-og-spa/",
    "url_id": "103800",
    "id": "754828",
    "replies": []
}
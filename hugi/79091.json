{
    "forum_title": "Flug",
    "user": "Kristbjorn",
    "user_id": "11677",
    "date": "2002-05-27 11:44:17",
    "title": "Afmæli hjá Geirfugli",
    "text": "Það eru ekki allar flugfréttir dauði og djöfuldómur, þó annað megi halda af umfjöllun fjölmiðla.  Grímseyjarflugið um síðustu helgi var frábært, og núna um helgina var annar skemmtilegur atburður.\nFlugfélagið Geirfugl var stofnað þann 27. maí 1997 af 6 ungum og upprennandi einkaflugmönnum.  Nú er barnið orðið fimm ára, og var haldið upp á það með miklum látum á laugardaginn (kosninga- og Eurovisiondaginn).  Skýli 24 var lagt undir fagnaðinn sem samanstóð af grillveislu, myndasýningu, ræðuhöldum og verðlaunagetraun.\nÞað var mikill kraftur í fólki enda er verið að fjölga í félaginu, og eru Geirfuglar nú orðnir um 115 talsins.\nNæsti stórviðburður Geirfugls verður Sumarhátíðin á Hellu 2002, sem áætluð er helgina 6.-7. júlí.  Að sjálfsögðu eru allir flugáhugamenn velkomnir í heimsókn.\nÁfram Geirfugl !\nKristbjörn",
    "url": "https://www.hugi.is/flug/greinar/79091/afmaeli-hja-geirfugli/",
    "url_id": "79091",
    "id": "560420",
    "replies": [
        {
            "user": "deTrix25",
            "user_id": "8129",
            "date": "2002-05-28 13:18:20",
            "id": "560421",
            "reply_to_id": "560420",
            "text": "Til hamingju með afmælið Geirfuglar…\ndeTrix :)"
        },
        {
            "user": "AFX",
            "user_id": "850",
            "date": "2002-06-05 19:46:38",
            "id": "560422",
            "reply_to_id": "560420",
            "text": "Þetta eru höfðingjar sem eru svona trúir einkafluginu og eiga mikið lof skilið og vonandi á klúbburinn eftir að dafna og verða með fleiri félaga og fjölbreittari vélakost og betri félagsapstöðu, en er mjög ásættanleg í dag.\nAFX"
        },
        {
            "user": "deTrix25",
            "user_id": "8129",
            "date": "2002-06-07 22:26:05",
            "id": "560423",
            "reply_to_id": "560422",
            "text": "hehehe… það er ekkert að marka þegar þú segir svona, þú ert sjálfur í félaginu! :)\ndeTrix"
        }
    ]
}
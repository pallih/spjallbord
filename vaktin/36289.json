{
    "forum_title": "Sjónvörp, hljóðkerfi og snjalllausnir fyrir heimilið",
    "id": "36289",
    "title": "Mín heppni .....",
    "url": "https://spjall.vaktin.is/viewtopic.php?f=47&t=36289",
    "posts": [
        {
            "user_name": "bulldog",
            "text": "Jæja þá er komið í ljós að ég er fæddur undir einhverju óhappatungli .... Þannig er mál með vexti að það kom dauður pixill á 32\" Full hd sjónvarpið hjá mér og ég sendi það samviskusamlega á verkstæði hjá búðinni sem ég verslaði það hjá. Síðan fékk ég að vita í morgun að það hefði verið dæmt ónýtt en félli ekki undir ábyrgð þannig að ég sit uppi með 30 þúsund kr sjálfsábyrgð og ónýtt full hd sjónvarp sem náði eins og hálfs árs aldri !!!!!! Stórkostlegt",
            "date": "2011-02-15 12:12:00",
            "post_id": "322733",
            "reply_to_id": false
        },
        {
            "user_name": "Eiiki",
            "text": "Hvernig stendur á því að sjónvarpið falli ekki undir ábyrgð?",
            "date": "2011-02-15 12:16:00",
            "post_id": "322734",
            "reply_to_id": "322733"
        },
        {
            "user_name": "AntiTrust",
            "text": "1. Hvernig stendur á því að sjónvarp með einum dauðum pixel sé dæmt ónýtt?\n2. Afhverju er það ekki undir 2 ára ábyrgð eins og lög kveða á um?",
            "date": "2011-02-15 12:18:00",
            "post_id": "322738",
            "reply_to_id": "322734"
        },
        {
            "user_name": "bulldog",
            "text": "þeir segja að akkúrat þar sem dauði punkturinn var sé \" dæld \" eins og eitthvað hafi lent akkúrat á þeim punkti ..... Það sást ekkert nema dauði pixelinn þegar það fór frá mér til þeirra......",
            "date": "2011-02-15 12:18:00",
            "post_id": "322739",
            "reply_to_id": "322738"
        },
        {
            "user_name": "bulldog",
            "text": "Það er 2 ára ábyrgð á því eins og lög kveða um en þeir segja að útaf því að það sé eins og högg eða dæld sé á því þá falli það ekki undir ábyrgð. Það fékk aldrei högg og það var svo sannarlega engin dæld á því þegar það fór frá mér.",
            "date": "2011-02-15 12:19:00",
            "post_id": "322741",
            "reply_to_id": "322739"
        },
        {
            "user_name": "AntiTrust",
            "text": "Þá berðu það fyrir þig ef satt og rétt er. Þá ber hugsanlega pósturinn e-rja ábyrgð, en það fer svosem eftir því hvort að sendingin var tryggð aukalega?",
            "date": "2011-02-15 12:24:00",
            "post_id": "322743",
            "reply_to_id": "322741"
        },
        {
            "user_name": "bulldog",
            "text": "Ég fór með sjónvarpið í Ormsson hérna í Keflavík og þeir sendu áfram á verkstæðið hjá sér. Ég fæ skýrslu frá þeim þegar sjónvarpið kemur til baka frá verkstæðinu. Er forvitinn að sjá hvað stendur þar.",
            "date": "2011-02-15 15:42:00",
            "post_id": "322820",
            "reply_to_id": "322743"
        },
        {
            "user_name": "Glazier",
            "text": "Ertu búinn að fá að sjá tækið sjálfur ?",
            "date": "2011-02-15 15:59:00",
            "post_id": "322832",
            "reply_to_id": "322820"
        },
        {
            "user_name": "bulldog",
            "text": "fæ að sjá það á morgun eða hinn þegar það kemur til baka ....",
            "date": "2011-02-15 18:35:00",
            "post_id": "322878",
            "reply_to_id": "322832"
        },
        {
            "user_name": "Glazier",
            "text": "Ef þessi dæld er stór og mjög greinileg (það greinileg að þú hefðir augljóslega tekið eftir henni áður en það fór í viðgerð) þá er mjög líklegt að þetta sé þeim að kenna.\nHinsvegar \ngæti\n alveg verið að umrædd dæld sé bara virkilega lítil og eitthvað sem þú tókst hreinlega ekki eftir sjálfur áður en þú fórst með það, svo skoða þeir það eins vel og þeir geta þarna á verkstæðinu og sjá þessa dæld og kenna þér um (sem mér reyndar finnst ekkert skrítið).",
            "date": "2011-02-15 21:05:00",
            "post_id": "322904",
            "reply_to_id": "322878"
        },
        {
            "user_name": "bulldog",
            "text": "þeir segja að dældin sé jafn stór og 1 dauður pixel .... ég skal finna þá í fjöru",
            "date": "2011-02-15 22:21:00",
            "post_id": "322927",
            "reply_to_id": "322904"
        },
        {
            "user_name": "dori",
            "text": "haha... halda þeir að þú hafir verið að berja nagla í sjónvarpið? Einn pixill er alveg frekar lítið, þetta hljómar rosalega shaky allt saman.",
            "date": "2011-02-15 22:24:00",
            "post_id": "322929",
            "reply_to_id": "322927"
        },
        {
            "user_name": "Dazy crazy",
            "text": "fáðu bara tækið og tússaðu yfir einn pixel með einhverjum lítið áberandi lit eins og dökkgráum.\nSkil ekki af hverju tækið er dæmt ónýtt samt.",
            "date": "2011-02-15 22:29:00",
            "post_id": "322931",
            "reply_to_id": "322929"
        },
        {
            "user_name": "bulldog",
            "text": "Ég bíð eftir að fá tækið til baka .... Þeir \"týndu\" því líka í 2 daga ....",
            "date": "2011-02-15 22:51:00",
            "post_id": "322938",
            "reply_to_id": "322931"
        },
        {
            "user_name": "braudrist",
            "text": "Tala við neytendasamtökin og hóta að setja þetta í blöðin. Þá verður allt gert fyrir þig",
            "date": "2011-02-15 23:05:00",
            "post_id": "322943",
            "reply_to_id": "322938"
        },
        {
            "user_name": "bulldog",
            "text": "Ég geri allt brjál !!!!!!",
            "date": "2011-02-15 23:14:00",
            "post_id": "322946",
            "reply_to_id": "322943"
        },
        {
            "user_name": "Gets",
            "text": "Mikið rétt um að gera að vera bara nógu brjálaður og öskra stanslaust á allt og alla, helst þannig að enginn komist að, og Bingó þá munu allir falla að fótum þér og gera nákvæmlega allt fyrir þig  \n \nFyrir þá sem ekki skilja, þá er þetta kallað \"kaldhæðni\"",
            "date": "2011-02-15 23:30:00",
            "post_id": "322953",
            "reply_to_id": "322946"
        },
        {
            "user_name": "Frantic",
            "text": "Hvernig er hægt að segja að sjónvarpið sé ónýtt útaf dauðum pixli?\nVona að þú fáir þetta bætt.",
            "date": "2011-02-15 23:44:00",
            "post_id": "322960",
            "reply_to_id": "322953"
        },
        {
            "user_name": "Danni V8",
            "text": "Hvað áttu við með að þú situr uppi með 30þús krónur í sjálfsábyrgð? Þarftu að borga þetta til að leysa sjónvarpið út?",
            "date": "2011-02-16 03:00:00",
            "post_id": "322984",
            "reply_to_id": "322960"
        },
        {
            "user_name": "bulldog",
            "text": "Nei þetta tjón fellur ekki undir ábyrgðarskilmálanna heldur fer þetta í gegnum heimilistrygginguna mína í staðinn. Það er sjálfsábyrgð á henni það er það sem ég var að meina.\nÞað má læsa þessum þræði.",
            "date": "2011-02-18 16:33:00",
            "post_id": "323827",
            "reply_to_id": "322984"
        },
        {
            "user_name": "Nariur",
            "text": "segðu nú hvernig fer/fór",
            "date": "2011-02-18 19:18:00",
            "post_id": "323868",
            "reply_to_id": "323827"
        },
        {
            "user_name": "bulldog",
            "text": "Þeir hjá Ormsson neita að bera ábyrgð á þessu en sendu skýrslu með og tryggingarfélagið sem við erum með heimilistryggingarnar vill miða við allt annað tæki en það tæki sem þeir hjá Ormsson sögðu sambærilegt.\nTækið sem þeir hjá Ormsson sögðu sambærilegt og hefði komið í staðinn fyrir tækið sem ég keypti hjá þeim ( sem þeir eru hættir að selja ) er Sharp LC32LE320E SJÓNVARP 32\" LED ( efsta tækið á slóðinni \nhttp://ormson.is/default.asp?content=netverslun&fl=352\n )\nSHARP LC-32LE320E 32\" SJÓNVAP\nSkjástærð 32\"\nFull-HD panell (1920 x 1080)\nKontrast; 30000:1\n(DVB-T / DVB-C), MPEG2 / MPEG4 H.264\n100 Hz tvöfaldar myndtíðnina\nNánari lýsing\nVerð: 149.900 kr.\nen tryggingarfélagið vill miða við Samsung LE32C455E1W sem er bara hd ready tæki en ekki full hd eins og tækið sem ég var með með eftirfarandi spekka\nHáskerpu sjónvarpsmóttakari\nDNIe+ stafræn myndleiðrétting \nUpplausn: 1366 x 768\nContrast: 60.000:1\nNánari lýsing\nFullt verð: 119.900 kr.\nTilboðsverð: 99.900 kr.\nÞeir vilja miða við tilboðsverðið - sjálfsábyrgð þannig að ég á að fá 69.900 krónur út úr tjóninu ....\nHvað finnst ykkur um þessi vinnubrögð ?",
            "date": "2011-02-25 15:19:00",
            "post_id": "325991",
            "reply_to_id": "323868"
        },
        {
            "user_name": "AntiTrust",
            "text": "Tryggingarfyrirtækið er ekki í neinni aðstöðu til að rengja verkstæðið/fyrirtækið sem metur þitt tæki og hvaða tæki er sem sambærilegast í dag. Þetta eru skrifstofublækur, ekki tæknimenn.\nSegðu tryggingarfyrirtækinu þínu vinsamlegast að hoppa upp í endaþarmsopið á sér, hafi það samviskuna til.",
            "date": "2011-02-25 15:22:00",
            "post_id": "325993",
            "reply_to_id": "325991"
        },
        {
            "user_name": "bulldog",
            "text": "Ég væri betur settur með skemmt tæki heldur en að fá 70 þús út úr tjóni sem ég hefði átt að fá 120 þús út úr ( 150 þús - 30 þús -> 120 þús )",
            "date": "2011-02-25 15:26:00",
            "post_id": "325994",
            "reply_to_id": "325993"
        },
        {
            "user_name": "axyne",
            "text": "Hvað varð um tækið þitt ?",
            "date": "2011-02-25 15:34:00",
            "post_id": "325997",
            "reply_to_id": "325994"
        },
        {
            "user_name": "bulldog",
            "text": "Það er hjá tryggingarfélaginu eins og er. Ég er ekki búinn að segja mitt síðasta í þessu, ætla að tala við þá eftir helgi og reyna að koma smá glóru í hausinn á þeim.",
            "date": "2011-02-25 15:35:00",
            "post_id": "325998",
            "reply_to_id": false
        },
        {
            "user_name": "stebbi23",
            "text": "hvaða tæki varstu með?",
            "date": "2011-02-26 17:26:00",
            "post_id": "326243",
            "reply_to_id": "325998"
        },
        {
            "user_name": "bulldog",
            "text": "sharp 32\" full hd",
            "date": "2011-02-26 21:02:00",
            "post_id": "326305",
            "reply_to_id": "326243"
        },
        {
            "user_name": "Jimmy",
            "text": "Ég hef hreinlega aldrei heyrt um tryggingafyrirtæki sem véfengir matsaðila á nokkru tæki.. Hugsa að þú ættir allavega að fá að tala við einhvern yfirmann á svæðinu og útskýra þitt mál, minnast klárlega á það að það hafi ekki verið séð neitt á tækinu áður en þeir fóru að senda það á milli sín..",
            "date": "2011-02-26 22:26:00",
            "post_id": "326337",
            "reply_to_id": "326305"
        },
        {
            "user_name": "bulldog",
            "text": "Frænka mín sem ég bý heima hjá ætlar að tala við þá fyrir mig á mánudaginn. Tækið sem þeirra miða við er bara hd ready lágmark að miða við full hd tæki og þá ekki tæki sem er á tilboði.",
            "date": "2011-02-26 22:57:00",
            "post_id": "326357",
            "reply_to_id": "326337"
        },
        {
            "user_name": "biturk",
            "text": "þessi tæki eru ekki sambærileg fyrir þínar þarfir og þar við situr, þú átt EKKI að sætta þig við þetta og farðu með þetta alla leið, það er bara verið að svindla á þér af því að þú ert ungur og þá líklegur til að sætta þig vona svona.",
            "date": "2011-02-26 22:58:00",
            "post_id": "326358",
            "reply_to_id": "326357"
        },
        {
            "user_name": "SolidFeather",
            "text": "Er hann ekki 34 ára?",
            "date": "2011-02-26 23:04:00",
            "post_id": "326359",
            "reply_to_id": "326358"
        },
        {
            "user_name": "biturk",
            "text": "er það? af hverju fynnst mér eins og ég hafi lesið eh staðar að hann væri17 ára",
            "date": "2011-02-26 23:05:00",
            "post_id": "326360",
            "reply_to_id": "326359"
        },
        {
            "user_name": "bulldog",
            "text": "Ég var 17 ára árið 1993  \nVerð 35 ára um miðjan apríl",
            "date": "2011-02-26 23:28:00",
            "post_id": "326364",
            "reply_to_id": "326360"
        },
        {
            "user_name": "snaeji",
            "text": "Þetta eru bara basic vinnubrögð eins og tíðkast hjá tryggingunum.\nÞeir reyna komast upp með að borga þér eins lítið og þeir geta, og já þeir vinna við það þannig þeir eru eflaust orðnir svolítið góðir í því.\nAnnars þá áttu bara berja hnefann í borðið og ef þú færð skriflegt mat frá búðinni, biður bara afgreiðslumanninn að skrifa niður hvað sambærilegt tæki kostar í dag hjá þeim og kvitta undir, þá geta þeir ekki véfengt það.\nVirkar allveg eins og þegar þú rennir á bílasölu og færð eh til að gefa út raunvirði á bíl sem á að borga út.\nEf sjónvarpið er ekki til sölu á íslandi þá geturu reiknað út hvað kostar að flytja það inn með vsk og toll.",
            "date": "2011-02-27 03:07:00",
            "post_id": "326400",
            "reply_to_id": "326364"
        },
        {
            "user_name": "bulldog",
            "text": "þeir eru hættir að selja þessa týpu sem ég keypti en eru með annað mjög svipað sem er sambærilegt tæki sem þeir selja í staðinn. það er líka 32\" sharp og kostar 150.000",
            "date": "2011-02-27 09:47:00",
            "post_id": "326418",
            "reply_to_id": "326400"
        },
        {
            "user_name": "Hauksi",
            "text": "Tæki dæmt ónýtt útaf einum dauðum pixel, spúkí!\nFara með tækið á verkstæði útaf einum dauðum pixel,spúkí!\nTækið sem tekur við af þínu 1-2 kynslóðum síðar\nkostar í dag 150.000 (samkvæmt þeim hjá Ormsson)\nSamkvæmt því þá hefur tækið sem þú keyptir kostað 180.000+\nTryggingafélagið ætti því að meta tjónið útfrá 150.000\ntjónatækið er innan 2.ára, enginn frádráttur á verði..\nSjálfsábyrgð 30.000\nÞannig að þú ættir að fá 120.000 punktur\nÁ hæðinni fyrir ofan mig er 5.ára 32\" Sharp,fínasta \ntæki í það sem það er notað...til að horfa á fréttirnar.\nÞitt tæki er líka 32\" Sharp, bara ekki samskonar...\nEf þú gefur upp týpunúmer á 32\" tækinu sem málið snýst um\nþá væri auðveldara fyrir mann að mynda sér skoðun.\nGangi þér vel",
            "date": "2011-02-27 12:58:00",
            "post_id": "326441",
            "reply_to_id": "326418"
        },
        {
            "user_name": "bulldog",
            "text": "http://www.ormsson.is/mods/netverslun/prent.asp?id=2468\nLC32X20S\n32\" LCD sjónvarp\nFull HD upplausn - 1920x1080 pixlar\nKontrast: 2000:1 (Dynamic 10.000:1) - frábær dýpt og litaskerpa\n6 ms svartími - enginn draugur á eftir hreyfingum\nSjónsvið: 176°/176°- myndgæðin haldast þó horft sé frá hlið\nBirta: 450 cd/m2\nDVB-T stafrænn sjónvarpsmóttakari með C.I. rauf fyrir myndlykilskort\nClear Flat hljóðkerfi - góður hljómur\nTrueD myndvinnsla - eykur skerpu, mýkir línur og hreyfingar\nTengingar: 3xHDMI, 2xSCART, VGA/Component (D-Sub), AV/S-Video\nVerð: 199.900 kr.",
            "date": "2011-02-27 13:30:00",
            "post_id": "326450",
            "reply_to_id": "326441"
        },
        {
            "user_name": "valdij",
            "text": "Whuut, án þess að vera hi-jacka þráðinn finnst mér þetta fáránlega hátt verð fyrir 32\" sjónvarp. \nÉg borgaði 230.000 fyrir 42\" LG LED LCD sjónvarp með betri svartími, fleiri tengimöguleikum og betri skerpu á blaði (svo lítið að marka þessar tölur)",
            "date": "2011-02-27 14:28:00",
            "post_id": "326466",
            "reply_to_id": "326450"
        },
        {
            "user_name": "bulldog",
            "text": "var það full hd tæki ?",
            "date": "2011-02-27 15:03:00",
            "post_id": "326474",
            "reply_to_id": "326466"
        },
        {
            "user_name": "valdij",
            "text": "Jeb, FullHD sjónvarp, var keypt í Elko á þessu ári",
            "date": "2011-02-27 15:08:00",
            "post_id": "326478",
            "reply_to_id": "326474"
        },
        {
            "user_name": "bulldog",
            "text": "sjónvarpið mitt var keypt í júlí 2009",
            "date": "2011-02-27 15:11:00",
            "post_id": "326479",
            "reply_to_id": "326478"
        },
        {
            "user_name": "Hauksi",
            "text": "Sharp X20 er 3.ára gamalt módel.\nÞú keyptir það nýtt (ónotað) fyrir einu og hálfu ári og ert með nótu því til sönnunar!\nEf verðið á nótunni sé lægra en tækið sem Ormsson mælir með þá á nótuverðið að ráða...!\nÁ hvað keyptir þú tækið?\nSHARP LC-32LE320E  er árs gamalt (apríl 2010) og Ormsson selur á uppsprengdu verði...\nEf þú villt LE320 í staðinn fyrir það ónýta. Þá mæli ég með því að þú bjóðir Ormsson\n30.000+ það sem þú færð út úr tryggingunum fyrir tækið...Ormsson tapar ekki á því\njafnvel þó svo þú fáir bara 70.000 í bætur...\nEf Ormsson hafnar því, þá er bara að leita á önnur mið með aurinn...",
            "date": "2011-02-27 15:56:00",
            "post_id": "326492",
            "reply_to_id": "326479"
        },
        {
            "user_name": "bulldog",
            "text": "Ég fékk tækið á 149.900 með afslætti sem er það sama og nýja týpan kostar.",
            "date": "2011-02-27 16:00:00",
            "post_id": "326493",
            "reply_to_id": "326492"
        },
        {
            "user_name": "Hauksi",
            "text": "Þá áttu að fá 119.900 fyrir tjónið.",
            "date": "2011-02-27 16:08:00",
            "post_id": "326496",
            "reply_to_id": "326493"
        },
        {
            "user_name": "bulldog",
            "text": "það er það sem ég vil meina líka.",
            "date": "2011-02-27 16:13:00",
            "post_id": "326498",
            "reply_to_id": "326496"
        },
        {
            "user_name": "bulldog",
            "text": "Ég fæ að vita meira í dag hvernig fer læt ykkur síðan vita.",
            "date": "2011-02-28 07:32:00",
            "post_id": "326657",
            "reply_to_id": "326498"
        },
        {
            "user_name": "bulldog",
            "text": "68.000 kr lokaniðurstaðan",
            "date": "2011-03-01 15:34:00",
            "post_id": "327129",
            "reply_to_id": "326657"
        },
        {
            "user_name": "MatroX",
            "text": "tókstu þá bara ekki sjónvarpið aftur?",
            "date": "2011-03-01 15:41:00",
            "post_id": "327132",
            "reply_to_id": "327129"
        },
        {
            "user_name": "hsm",
            "text": "Og ætlar þú að sætta þig við það ?\nHver eru rök tryggingafélagsins fyrir þessu mati ?\nÉg hef 2x farið með mál lengra þar sem tryggingafélagið (Sjóvá) vildi ekki bæta mér tjón að fullu eins og ég taldi mig eiga rétt á og ég vann bæði málin.\nbæði voru þetta mál vegna bifreiða, önnur var borguð út og hitt var vegna þess að ég vildi fá bílaleigubíl allan tíman meðan á viðgerð stóð sem var um 5.vikur (þeir vildu bara borga 1.viku) þar sem að varahlutir voru ekki til í landinu.\nÉg tók sjálfur bílaleigubíl á mínu nafni í óþökk Sjóvá og þeir enduðu með að vera dæmdir til að borga bílaleigubílinn",
            "date": "2011-03-01 15:52:00",
            "post_id": "327140",
            "reply_to_id": "327132"
        },
        {
            "user_name": "ÓmarSmith",
            "text": "Afhverju þykir mér afar ólíklegt að stórt fyrirtæki eins og Ormsson sé að reyna að \" svindla \" á e-m smáborgara með 32\" LCD tæki ... í alvöru\nÞeir eru tryggðir, og hluturinn ER klárlega í 2 ára ábyrgð skv íslenskum neitendalögum , EN það eru flestir samt með reglu að það MEGA vera allt að 3 eða fleiri dauðir pixlar í tækjunum án þess að þeim sé hreinlega skipt út ( EN ég held að flest fyrirtæki á landinu skipti því út strax )\nOg þegar þeir segja að það sé dæld í dauða pixlinum . Er það ekki bara því e-r á þínu heimili var að dangla smá í skjáinn til að athuga hvort hann myndi poppa aftur í lag \n ... hef séð marga ota og pota í dauða pixla sjálfur.",
            "date": "2011-03-01 15:53:00",
            "post_id": "327141",
            "reply_to_id": false
        },
        {
            "user_name": "bulldog",
            "text": "Það er enginn á mínu heimili sem fer í tölvuna mína nema ég. Þessi dauði pixel kom en það var enginn að pota eða gera neinar kúnstir við sjónvarpið mitt. Ég er búinn að vera sjónvarpslaus í mánuð núna og ákvað að taka bara þessum 68.400 krónum og versla aldrei við þá aftur. Tryggingarfélagið benti mér á að það væri hægt að fá full hd sjónvörp á 99.900 kr í dag - 30.000 kr sjálfsábyrgð þannig að 68.400 krónur væri það sem tjónið var metið á þótt að sjónvarpið mitt hafi kostað 150.000 í júlí 2009.\nÉg keypti mér áðan Samsung P2450H 24\" Full HD 1920x1080, DCR 70.000:1, 2ms hjá \nTölvutækni\n eina fyrirtækinu sem ég mun versla við framvegis og það er 3 ára ábyrgð á dauðum pixlum á þessum skjá.\nStundum verður maður að taka 2 skref afturábak til þess að taka 1 skref framávið.",
            "date": "2011-03-01 16:32:00",
            "post_id": "327159",
            "reply_to_id": "327141"
        },
        {
            "user_name": "biturk",
            "text": "takk kærlega, núna ertu búnað gefa þeim einn eitt fordæmið fyrir að það sé hægt að svindla á fólki, þeir gera það af því þeir komast upp með það \n \nað sjálfsögðu áttu bara að ráðfæra þig við lögfræðing og láta hann senda þeim bréf, það liðkar oft mikið til þegar þeir sjá að þú ætlar ekki að gefa þig",
            "date": "2011-03-01 16:52:00",
            "post_id": "327170",
            "reply_to_id": "327159"
        },
        {
            "user_name": "bulldog",
            "text": "Það er líka stundum sem það borgar sig ekki að eyða orkunni á neikvæðann hátt eins og þarna. Ég er búinn að vera að pirra mig á þessu og þetta étur mann bara upp að innan. Frekar að einbeita sér bara að öðrum hlutum á jákvæðann hátt.",
            "date": "2011-03-01 16:55:00",
            "post_id": "327171",
            "reply_to_id": "327170"
        }
    ],
    "date": "2011-03-01 15:53:00"
}
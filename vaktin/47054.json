{
    "forum_title": "Leikjasalurinn",
    "id": "47054",
    "title": "Wasteland 2 - Kickstart",
    "url": "https://spjall.vaktin.is/viewtopic.php?f=14&t=47054",
    "posts": [
        {
            "user_name": "Klemmi",
            "text": "Góðan daginn drengir og gleðilega páska!\nmig langaði að vekja athygli ykkar á fan-funding síðunni \nKickstarter\n og þá helst því verkefni þar sem ég hef mestan áhuga á, \nWasteland 2\n.\nÍ stuttu máli, þá er Kickstarter heimasíða sem gerir áhugasömum einstaklinum kleift að taka þátt í að fjármagna áhugaverð verkefni, en allt það fjármagn sem þú lofar, sem getur verið frá 1$ og uppúr, rennur til framleiðandans.  Þú ert hins vegar ekki að gefa þennan pening, heldur færðu fyrirfram ákveðin \"verðlaun\" fyrir ákveðna upphæð.\nNú langar mig að tala aðeins um Wasteland 2 verkefnið.  Wasteland 2 verður framhald af leiknum Wasteland 1 sem kom út árið 1988 og var þróaður af Interplay en gefinn út af EA.  Sá sem stóð að mestu leyti á bakvið Wasteland 1 var Brian Fargo, sem seinna meir sá um verkefni líkt og Baldur's Gate 1 og 2 auk Fallout 1 og 2 undir Black Isle, deildar innan Interplay.\nFallout átti í raun og veru að vera framhald af Wasteland en það gekk ekki upp þar sem EA áttu réttinn að Wasteland og framhaldsleikjum hans, ekki Interplay.\nFyrr nefndur Brian Fargo hefur síðustu ár verið að leita eftir fjárfestum, þá helst leikja framleiðendum, til að fjármagna framleiðslu og útgáfu á Wasteland 2 en hefur það lítið gengið þar sem hann hefur verið harður á því að halda sig við sama gameplay og var í Wasteland 1 og Fallout en það hefur orðið til þess að fátt hefur verið um fjárfesta, því aðal gróðinn virðist liggja í fyrstu-persónu leikjum.\nÞví brá hann á það ráð að setja inn verkefni á Kickstarter þar sem óskað var eftir $900þús.  Verkefnið flaug af stað og á fyrstu 2-3 dögunum voru þeir búnir að fá fjármagn upp á $1.4 milljón og standa nú í um $2.2milljónum.\nÞað sem þú svo færð fyrir að taka þátt er, t.d. með því að lofa $15 stuðning, er frítt eintak af leiknum þegar hann kemur út, sem verður vonandi í október ár næsta ári \nVerðlaunin hækka svo eftir því sem þú lofar meiru og sjálfur setti ég $65, en þið getið lesið um hvað þið fáið fyrir hvaða upphæð hægra megin á \nWasteland 2\n síðu verkefnisins \nÆtla ekki að hafa þetta lengra, orðinn ágætis veggur af texta, en vona að sem flestir hafi áhuga á þessu, verður vonandi svaðalegur leikur og ekki mikið að borga $15 fyrir hann núna og fá þá eintakið sitt um leið og hann kemur út  \n \nKveðja,\nKlemmi\nPs. Hér er smá concept art úr leiknum, sækja má stærri útgáfu \nhér",
            "date": "2012-04-08 15:12:00",
            "post_id": "434185",
            "reply_to_id": false
        },
        {
            "user_name": "Gerbill",
            "text": "Hmm..ef maður pledgar 5þús dollurum fær maður styttu af sér í Wasteland...tempting temping.",
            "date": "2012-04-08 15:22:00",
            "post_id": "434186",
            "reply_to_id": "434185"
        },
        {
            "user_name": "dandri",
            "text": "Mér finnst þetta frábært framtak. Ég man eftir fyrri leiknum og það verður gaman að sjá framhaldið",
            "date": "2012-04-08 15:30:00",
            "post_id": "434190",
            "reply_to_id": "434186"
        },
        {
            "user_name": "ManiO",
            "text": "Ekkert minnst á að Chris Avellone og Obsidian munu hafa puttana í leiknum? Tsk tsk   \n \nFeargus Urquhart mun þá sennilega koma e-ð við sögu líka, og maður vonar að Tim Cain muni sjást í credit listanum líka.",
            "date": "2012-04-08 16:21:00",
            "post_id": "434195",
            "reply_to_id": "434190"
        },
        {
            "user_name": "Klemmi",
            "text": "Ég hef hingað til ekki verið nægilega mikill die-hard fan til að þekkja þessi nöfn, en er að rúlla í gegnum The Fallout Bible sem Avellone setti saman og miðað við svörin hans og hvaða þátt hann segir að Tim Cain hafi átt, þá lýtur þetta helvíti vel út!",
            "date": "2012-04-08 17:54:00",
            "post_id": "434208",
            "reply_to_id": "434195"
        },
        {
            "user_name": "ManiO",
            "text": "Já, ég get ekki beðið að sjá hvernig útkoman verður.",
            "date": "2012-04-08 17:59:00",
            "post_id": "434209",
            "reply_to_id": "434208"
        },
        {
            "user_name": "Klemmi",
            "text": "Ég er mikið búinn að vera að spá síðustu daga hvort maður eigi að skella í $1000 og fá þann heiður að vera NPC, staður eða vopn í leiknum...... það er mjög freistandi, en ókosturinn að 200 manns munu kaupa þetta svo það er spurning hversu sérstakt þetta yrði",
            "date": "2012-04-08 18:05:00",
            "post_id": "434210",
            "reply_to_id": "434209"
        },
        {
            "user_name": "KrissiP",
            "text": "Mér líst best á það að henda 5000 $  \n Fá styttu af manni.",
            "date": "2012-04-08 18:10:00",
            "post_id": "434213",
            "reply_to_id": "434210"
        },
        {
            "user_name": "zedro",
            "text": "Það eru nú þegar komnar 12 styttur af 31 mögulegum  \n \nVerður gaman að sjá útkomuna á næsta ári, miðað við að þeir séu ekki byrjaðir (held ég).\nEitt og hálft ár í að framleiða leik? Hvað er venjan?",
            "date": "2012-04-08 18:50:00",
            "post_id": "434217",
            "reply_to_id": "434213"
        },
        {
            "user_name": "Klaufi",
            "text": "TAKK FYRIR AÐ BENDA Á ÞETTA!\nSmellti 100$, ekki fyrir rewards heldur aðallega til verkefnisins, er mikill fallout aðdáandi svo þetta er eitthvað sem höfðar til mín.",
            "date": "2012-04-08 19:01:00",
            "post_id": "434220",
            "reply_to_id": "434217"
        },
        {
            "user_name": "ManiO",
            "text": "Þetta er samt ekki Fallout. Meira eins og blanda af X-com og Fallout.",
            "date": "2012-04-08 19:45:00",
            "post_id": "434230",
            "reply_to_id": "434220"
        },
        {
            "user_name": "KrissiP",
            "text": "Af þessu sem maður sá þarna þá finnst mér mappið líta út svipað og Rage sem kom út í fyrra",
            "date": "2012-04-08 20:05:00",
            "post_id": "434235",
            "reply_to_id": "434230"
        },
        {
            "user_name": "urban",
            "text": "1 - 3 ár er nokkuð algengt.\nÞó eru sumir leikir sem að taka miklu lengri tíma en það.",
            "date": "2012-04-08 20:13:00",
            "post_id": "434239",
            "reply_to_id": "434235"
        },
        {
            "user_name": "Nariur",
            "text": "*hóst* Diablo *hóst*",
            "date": "2012-04-09 04:16:00",
            "post_id": "434314",
            "reply_to_id": "434239"
        },
        {
            "user_name": "Klemmi",
            "text": "Mappið? \nRage fannst mér líta voða svipað og Fallout 3 út og voru þeir báðir 1 person shooters, sem þessi verður ekki",
            "date": "2012-04-09 14:31:00",
            "post_id": "434364",
            "reply_to_id": "434314"
        },
        {
            "user_name": "Gunnar",
            "text": "*hóst* duke nukem *hóst*",
            "date": "2012-04-09 14:42:00",
            "post_id": "434366",
            "reply_to_id": "434364"
        },
        {
            "user_name": "Nariur",
            "text": "Hann er ekki til, ég neita tilvist hans",
            "date": "2012-04-09 17:00:00",
            "post_id": "434394",
            "reply_to_id": "434366"
        }
    ],
    "date": "2012-04-08 15:12:00"
}
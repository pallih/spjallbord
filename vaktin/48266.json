{
    "forum_title": "Sjónvörp, hljóðkerfi og snjalllausnir fyrir heimilið",
    "id": "48266",
    "title": "RÚV HD - Ykkar álit",
    "url": "https://spjall.vaktin.is/viewtopic.php?f=47&t=48266",
    "posts": [
        {
            "user_name": "JReykdal",
            "text": "Sælir,\nSem tengdur aðili að RÚV HD bið ég ykkur um að leyfa mér að heyra ykkar upplifun á þeirri rás frá tæknilegu hliðinni. \nKv,\nJReykdal",
            "date": "2012-06-09 13:57:00",
            "post_id": "446452",
            "reply_to_id": false
        },
        {
            "user_name": "intenz",
            "text": "ALGJÖR SNILLD!",
            "date": "2012-06-09 14:09:00",
            "post_id": "446454",
            "reply_to_id": "446452"
        },
        {
            "user_name": "Daz",
            "text": "Ég gef henni 10.\nTil fróðleiks hef ég hvorki HD afruglara, né HD sjónvarp, en horfi samt reglulega á HD rúv, því betri gæði eru betri gæði!",
            "date": "2012-06-09 14:10:00",
            "post_id": "446455",
            "reply_to_id": "446454"
        },
        {
            "user_name": "arons4",
            "text": "Flott sýnist mér bara. Er allt sent út í HD á þessari rás eða bara fótbolti og slíkt?",
            "date": "2012-06-09 14:10:00",
            "post_id": "446457",
            "reply_to_id": "446455"
        },
        {
            "user_name": "JReykdal",
            "text": "Ef HD er í boði verður það sent út en annars upscaled. Eins og er þá er það bara fótbolti og slíkt.",
            "date": "2012-06-09 14:14:00",
            "post_id": "446459",
            "reply_to_id": "446457"
        },
        {
            "user_name": "Tiger",
            "text": "Það er alltof mikið mál fyrir mig að leggja CAT kapal frá routernum í afruglaran vegna staðsettningar og  því var ég að spá í svona \nHeimatengi\n eins og þið auglýsið, myndi \n200mb/sek\n duga í HD eða þarf ég \n500mb/sek\nVæri gaman að bera þessar HD útsendingar saman við SKY HD útsendingarnar hjá mér.",
            "date": "2012-06-09 14:17:00",
            "post_id": "446460",
            "reply_to_id": "446459"
        },
        {
            "user_name": "tdog",
            "text": "Tja, mamma er allavega farin að stilla sjálfkrafa á 201 … Held að það segi allt sem segja þarf!\nTiger: HD straumurinn tekur aðeins 8 Mb minnir mig, 200Mb ætti að duga.",
            "date": "2012-06-09 14:19:00",
            "post_id": "446461",
            "reply_to_id": "446460"
        },
        {
            "user_name": "appel",
            "text": "Það eru betri gæði á HD rásinni heldur en hinni, því hin er meira þjöppuð.\nEn aðeins sérstakir viðburðir eru actually í HD, s.s. EM, eurovision og hvaðeina.",
            "date": "2012-06-09 14:28:00",
            "post_id": "446462",
            "reply_to_id": "446461"
        },
        {
            "user_name": "lukkuláki",
            "text": "",
            "date": "2012-06-09 14:29:00",
            "post_id": "446463",
            "reply_to_id": "446462"
        },
        {
            "user_name": "coldone",
            "text": "Ég er með þetta í gegnum vodafone amino afruglara og munurinn er geysilega mikill. Er með 50\" sjónvarp þannig að upplifunin á að horfa á boltann er miklu betri og skemmtilegri.",
            "date": "2012-06-09 14:42:00",
            "post_id": "446464",
            "reply_to_id": "446463"
        },
        {
            "user_name": "GuðjónR",
            "text": "Kemst ekki á 201 ... afruglarinn stoppar á 146 og byrjar aftur á 1.",
            "date": "2012-06-09 14:51:00",
            "post_id": "446465",
            "reply_to_id": "446464"
        },
        {
            "user_name": "AntiTrust",
            "text": "Verður frábært - Um leið og það verður e-ð annað en fótbolti þarna í HD \nEn munurinn er alveg gríðarlegur.",
            "date": "2012-06-09 15:19:00",
            "post_id": "446466",
            "reply_to_id": "446465"
        },
        {
            "user_name": "sakaxxx",
            "text": "prófaðu að restarta afruglarann það virkaði hjá mér",
            "date": "2012-06-09 15:23:00",
            "post_id": "446468",
            "reply_to_id": "446466"
        },
        {
            "user_name": "DJOli",
            "text": "Nú spyr ég, virkar þetta á þessum standard Sagem afruglurum, eða þurfa notendur actually að vera með ljós?\nmamma og pabbi eru með 10mb adsl tengingu.\nAnnars kæmi það mér bara ekkert á óvart ef þetta virkar bara á afruglurum sem eru með hdmi út.",
            "date": "2012-06-09 15:24:00",
            "post_id": "446469",
            "reply_to_id": "446468"
        },
        {
            "user_name": "Hargo",
            "text": "Ég er með Amino myndlykil gegnum Vodafone. Er með hann tengdan gegnum HDMI í sjónvarpið.\nÞegar ég stilli á Rúv HD hikstar þetta allt saman svo mikið að það er ekki hægt að horfa á stöðina. Virkar þetta bara í gegnum ljósleiðara? Ég er með 12mb ADSL tengingu. Engin önnur umferð í gangi á routernum, ekkert torrent eða neitt þannig í gangi.",
            "date": "2012-06-09 15:32:00",
            "post_id": "446470",
            "reply_to_id": "446469"
        },
        {
            "user_name": "Skari",
            "text": "Skilst að þú verður að hringja í Símann og byðja þá um að opna fyrir þetta.",
            "date": "2012-06-09 15:40:00",
            "post_id": "446471",
            "reply_to_id": "446470"
        },
        {
            "user_name": "JReykdal",
            "text": "Endilega hafið samband við ykkar þjónustuaðila.\nNotendur Símans þurfa að láta virkja HD hjá sér. Svo er líka hægt að láta þá banka aðeins í línurnar til að hressa strauminn við.\nSíminn: 800 7000\nVodafone: 1414\nJR",
            "date": "2012-06-09 15:41:00",
            "post_id": "446472",
            "reply_to_id": "446471"
        },
        {
            "user_name": "GuðjónR",
            "text": "Prófa að hringja og biðja um að virkja þetta, hvernig er það annars tekur HD ekki meiri bandvídd en venjulegur straumur?\nSvo ein ábending til RUV fyrst þið eruð að fylgjast með, hvernig væri að vera með RUV Sport?\nEkki það að ég sé sportisti bara gott að losna við þetta sorp af RUV, ætlaði að horfa á fréttir í gær þá var boltaleikur Rússland vs Tékkland ....",
            "date": "2012-06-09 15:51:00",
            "post_id": "446473",
            "reply_to_id": "446472"
        },
        {
            "user_name": "GrimurD",
            "text": "Ef þú ert með ADSL tengingu þá er mjög hæpið að þetta virki. Höfum verið að fá fólk inn með ADSL tengingar sem mælast mjög vel og eru með nægan hraða fyrir þetta en HD rásin hikstar samt eins og enginn sé morgundagurinn. Ef þetta hikstar svona mikið hjá þér þá getur þú líklegast ekki horft á HD rásina. Getur sent mér PM með heimasímanúmerinu þínu og ég get mælt línuna fyrir þig og sagt þér hvort tengingin hjá þér ráði við þetta. Er starfsmaður í Tækniveri Vodafone.",
            "date": "2012-06-09 16:01:00",
            "post_id": "446475",
            "reply_to_id": "446473"
        },
        {
            "user_name": "JReykdal",
            "text": "Það er komin aukarás sem er kölluð í bili \"RÚV îþróttir\". Að sjálfsögðu eru settar bara meiri íþróttir þar \nJR",
            "date": "2012-06-09 16:03:00",
            "post_id": "446476",
            "reply_to_id": "446475"
        },
        {
            "user_name": "Hargo",
            "text": "Ég er guðslifandi feginn að fá eitthvað annað en ruslið sem er vanalega í gangi. Ég er einnig feginn að þurfa ekki að greiða 365 miðlum fyrir áskrift að þessu.\nRÚV á að vera fyrir alla, ekki bara gamla fólkið sem vill fá sína dagskrá óbreytta ávallt og alltaf. En til að halda öllum góðum þá tek ég undir það að sér rás fyrir svona viðburði væri sniðugur kostur til að halda friðinn. Við erum að tala um það að þegar \nrangur þáttur af Leiðarljósi fór í loftið\n hrundi símkerfi RÚV nánast. The power of the elderly is strong!\nÉg er búinn að hafa samband við Vodafone og er að reyna að fá þá til að athuga þetta hjá mér. Þeir breyttu stillingum þannig að sjónvarpið væri að fá meiri bandvídd en Rúv HD er enn að hökta til andskotans hjá mér og ekki hægt að horfa á stöðina. Pæli betur í þessu seinna - næst á dagskrá: Fótboltaveisla.",
            "date": "2012-06-09 16:05:00",
            "post_id": "446477",
            "reply_to_id": "446476"
        },
        {
            "user_name": "GuðjónR",
            "text": "hahahahaha",
            "date": "2012-06-09 16:25:00",
            "post_id": "446478",
            "reply_to_id": "446477"
        },
        {
            "user_name": "hagur",
            "text": "Mjög sáttur,  virkar smooth.  Er með 2x Amino 140 og ljósleiðara i gegnum Vodafone.",
            "date": "2012-06-09 16:57:00",
            "post_id": "446481",
            "reply_to_id": "446478"
        },
        {
            "user_name": "stebbi23",
            "text": "RúvHD er algjör snilld og synd að þetta hafi ekki verið komið fyrr.\ner líka að feel'a hinar HD stöðvarnar sem Síminn er með, sérstaklega HIstory HD\nannars heyrði ég það frá mínum manni hjá Vodafone þá er líka hægt að ná Rúv HD í gegnum örbylgjuloftnet núna, veit ekki hvort það verður lengur en á meðan EM er í gangi...",
            "date": "2012-06-09 17:10:00",
            "post_id": "446485",
            "reply_to_id": "446481"
        },
        {
            "user_name": "GrimurD",
            "text": "Það er líka hægt í gegnum örbylgju, allir á höfuðborgarsvæðinu sem eru með sjónvörp með innbyggðum HD móttakara geta séð RÚV í HD og þeir sem eru ekki með innbyggða geta fengið HD örbylgju myndlykla hjá Vodafone til að sjá þessar rásir.\nVona annars að 365 fari að step up their game og koma með einhverjar HD rásir. Þetta úrval sem er í boði í augnablikinu er bara vandræðalegt fyrir þá og að þurfa að vera með allar sportrásirnar til að fá HD hjá þeim er bara gjörsamlega út í hött. Vildi óska að Skjárinn væri með sitt efni líka á kerfum Vodafone. Væri löngu kominn með áskrift hjá þeim ef svo væri.",
            "date": "2012-06-09 17:21:00",
            "post_id": "446487",
            "reply_to_id": "446485"
        },
        {
            "user_name": "JReykdal",
            "text": "Enginn búinn að prófa 5.1 á örbylgjunni?",
            "date": "2012-06-09 18:35:00",
            "post_id": "446497",
            "reply_to_id": false
        },
        {
            "user_name": "Moquai",
            "text": "Þið eruð með leiðinlegar bíómyndir og þær verða bara verri í HD. Kv.Herra Neikvæður",
            "date": "2012-06-09 19:23:00",
            "post_id": "446499",
            "reply_to_id": "446497"
        },
        {
            "user_name": "hagur",
            "text": "Er 5.1 ekki í boði yfir IPTV?  Þá, hví ekki?",
            "date": "2012-06-09 20:55:00",
            "post_id": "446506",
            "reply_to_id": "446499"
        },
        {
            "user_name": "bulldog",
            "text": "frábært !!!",
            "date": "2012-06-09 21:01:00",
            "post_id": "446507",
            "reply_to_id": "446506"
        },
        {
            "user_name": "gardar",
            "text": "Þú ert leiðinlegur gaur.\nÞað eru fínar myndir á sunnudagskvöldum",
            "date": "2012-06-09 21:08:00",
            "post_id": "446508",
            "reply_to_id": "446507"
        },
        {
            "user_name": "JReykdal",
            "text": "Hugbúnaðarissue hjá Símanum og Vodafone. Er í skoðun hjá þeim.\nKv,\nJR",
            "date": "2012-06-09 21:10:00",
            "post_id": "446509",
            "reply_to_id": "446508"
        },
        {
            "user_name": "appel",
            "text": "Þetta er supportað í myndlyklunum, en þarf uppfærslu til að virkja. Líklega gerist það fljótlega...enda þarf ég að forrita þetta inn",
            "date": "2012-06-09 21:17:00",
            "post_id": "446512",
            "reply_to_id": "446509"
        },
        {
            "user_name": "Dagur",
            "text": "Þetta er algjör snilld og ég var ekkert lítið ánægður að sjá Tennis í beinni í dag. Frábært!",
            "date": "2012-06-09 21:32:00",
            "post_id": "446513",
            "reply_to_id": "446512"
        },
        {
            "user_name": "hagur",
            "text": "Ok,  takk fyrir info-ið",
            "date": "2012-06-09 22:05:00",
            "post_id": "446519",
            "reply_to_id": "446513"
        },
        {
            "user_name": "siggi200",
            "text": "þetta er hrein snilld gaman  að sjá hvað það er mikill munur þegar maður skiptir milli venjulega útsendingu og hd útsendingu.",
            "date": "2012-06-09 22:50:00",
            "post_id": "446524",
            "reply_to_id": "446519"
        },
        {
            "user_name": "zetor",
            "text": "þetta er algjör snilld, kemur fyrir að þetta hikstar hjá mér, er með adsl hjá símanum og 2 km frá þéttbýli. Ég sé smá mun annars vegar þegar sýnt er úr\nsjónvarpssal Rúv og svo þegar þeir svissa yfir í leikinn sjálfann... þar sem mér finnst leikurinn vera mun skarpari.",
            "date": "2012-06-10 09:51:00",
            "post_id": "446567",
            "reply_to_id": "446524"
        },
        {
            "user_name": "hagur",
            "text": "Ég held að leikurinn sjálfur sé aðeins í HD.  Allt annað, t.d EM stofan, auglýsingar, etc. er svo bara upscaled SDTV.",
            "date": "2012-06-10 10:27:00",
            "post_id": "446571",
            "reply_to_id": "446567"
        },
        {
            "user_name": "dedd10",
            "text": "Er hægt að ná þessari RúvHD stöð á Akureyri með bara venjulegu loftneti í gegnum Digital mótakara á Full HD sjónvarpi? ég náði alltaf Stöð 2 sport HD frítt með því á sínum tíma, er þetta hægt?",
            "date": "2012-06-10 11:12:00",
            "post_id": "446575",
            "reply_to_id": "446571"
        },
        {
            "user_name": "coldcut",
            "text": "Frábær gæði, frábær skemmtun (nema reyndar leikurinn í gær) en guð minn almáttugur hvað Adolf Ingi er leiðinlegur!\nHvaða kvartvita datt í hug að leyfa honum að lýsa leikjum á mótinu? Þetta er hryllingur! Klárt mál að ég fer til vinar míns í dag og horfi frekar á þetta á BBC HD og það bara útaf lýsendunum!",
            "date": "2012-06-10 11:29:00",
            "post_id": "446579",
            "reply_to_id": "446575"
        },
        {
            "user_name": "GrimurD",
            "text": "Nei þetta er bara sent á örbylgju sem er bara á höfuðborgarsvæðinu. Þú þyrftir líka HD myndlykil til að sjá hana í HD, annars væri það bara downscaled í 480p.",
            "date": "2012-06-10 11:40:00",
            "post_id": "446580",
            "reply_to_id": "446579"
        },
        {
            "user_name": "herb",
            "text": "Eitt sem truflar mig á RÚV HD er að hljóðstyrkurinn er mikið lægri en td á RÚV eða öðrum stöðvum\nAnnað, ertu með tæknilegar upplýsingar um strauminn?\nEr þetta virkilega ekki stærri en 5Mbit/s á örbylgjunni? (reyndar upscaled fréttir sem ég tók sample af)\nBit rate : 5 143 Kbps \nWidth : 1 920 pixels \nHeight : 1 080 pixels \nDisplay aspect ratio : 16:9 \nFrame rate : 25.000 fps \nStandard : Component \nColor space : YUV \nChroma subsampling : 4:2:0 \nBit depth : 8 bits \nScan type : Interlaced \nScan order : Top Field First \nBits/(Pixel*Frame) : 0.099",
            "date": "2012-06-10 12:37:00",
            "post_id": "446586",
            "reply_to_id": "446580"
        },
        {
            "user_name": "JReykdal",
            "text": "Samkvæmt mínum upplýsingum eiga að vera 8Mb á örbylgjunni en þetta gæti verið variable bit rate.\nVið erum að lenda í smá vandræðum með hljóðið (Dolby DIgital downmix dæmi) á örbylgjunni. Erum að skoða það og förum líklega í einhverjar prufur á morgun.\nStefnan er að geta skilað 5.1 með öllu namminu \nJR",
            "date": "2012-06-10 12:43:00",
            "post_id": "446587",
            "reply_to_id": "446586"
        },
        {
            "user_name": "GullMoli",
            "text": "Jáá einmitt þegar Eurovision var þá benti ég gömlu á þetta, þeim fannst hljómurinn töluvert betri á venjulegu stöðinni \n (Vodafone sjónvarpið)",
            "date": "2012-06-10 13:44:00",
            "post_id": "446599",
            "reply_to_id": "446587"
        },
        {
            "user_name": "hagur",
            "text": "Sammála þessu með hljóðstyrkinn.  Þegar actual HDer í gangi þarf ég að hækka vel í þessu,  svo þegar auglýsingar/EM stofan etc.  Tekur við, þá þarf að lækka hressilega í þessu aftur.",
            "date": "2012-06-10 16:39:00",
            "post_id": "446614",
            "reply_to_id": "446599"
        },
        {
            "user_name": "fallen",
            "text": "Þetta er alveg magnað. Tekur sig töööööluvert betur út á 100\" heldur en venjulega rásin. Gúddsjitt.",
            "date": "2012-06-10 16:55:00",
            "post_id": "446616",
            "reply_to_id": "446614"
        },
        {
            "user_name": "JReykdal",
            "text": "Hvernig ertu að taka á móti þessu?",
            "date": "2012-06-10 17:05:00",
            "post_id": "446618",
            "reply_to_id": "446616"
        },
        {
            "user_name": "GuðjónR",
            "text": "Myndvarpi  væntanlega? Hversu vel sést á tjaldið í dagsbirtu?",
            "date": "2012-06-10 17:09:00",
            "post_id": "446619",
            "reply_to_id": "446618"
        },
        {
            "user_name": "hagur",
            "text": "Amino 140 afruglari tengdur við Yamaha RX-V1800 heimabíómagnara með HDMI (optical toslink reyndar líka) svo get ég svissað á milli hljóðinnganga.  Held að þetta sé svona bæði í gegnum HDMI og optical, en er ekki alveg viss.",
            "date": "2012-06-10 17:42:00",
            "post_id": "446624",
            "reply_to_id": "446619"
        },
        {
            "user_name": "JReykdal",
            "text": "Vodafone ADSL þá?",
            "date": "2012-06-10 17:48:00",
            "post_id": "446626",
            "reply_to_id": "446624"
        },
        {
            "user_name": "fallen",
            "text": "Jamm, Epson 8350. Tjaldið er með 1.3 gain þannig að það sést ágætlega í smá birtu. Þetta er nottla heimabíóvarpi þannig að maður er ekkert að kafna í lumens, en ég er í hálfgerðum leðurblökuhelli hérna með myrkvunargardínur fyrir innan rimlagardínur svo að ég stjórna birtunni mjög vel.",
            "date": "2012-06-10 17:54:00",
            "post_id": "446627",
            "reply_to_id": "446626"
        },
        {
            "user_name": "zetor",
            "text": "Er að fá smá hikst við og við á HD rásunum ( ADSL Síminn). Kemur einstöku sinnum fyrir að þær frjósi og svartur skjár, en koma aftur inn nokkuð seinna. \nEinhver ráð? Myndi það bæta ef ég myndi svissa yfir í nýja HD ruglarann hjá símanum? Lét mæla línuna áður en ég svissaði yfir í HD og fékk\nég grænt ljós á það.",
            "date": "2012-06-10 19:28:00",
            "post_id": "446633",
            "reply_to_id": false
        },
        {
            "user_name": "hagur",
            "text": "Nei, Vodafone og ljósleiðari frá GR.  Gleymdi að taka það fram.",
            "date": "2012-06-10 19:59:00",
            "post_id": "446637",
            "reply_to_id": "446633"
        },
        {
            "user_name": "JReykdal",
            "text": "Hrökk það nokkuð í lag áðan?",
            "date": "2012-06-10 20:31:00",
            "post_id": "446641",
            "reply_to_id": "446637"
        },
        {
            "user_name": "hagur",
            "text": "Hjá mér?",
            "date": "2012-06-10 21:52:00",
            "post_id": "446650",
            "reply_to_id": "446641"
        },
        {
            "user_name": "zetor",
            "text": "Það hefur minnkað já. Ég þarf samt eitthvað kannski að bæta lagnirnar hjá mér og símadósin er gömul.",
            "date": "2012-06-10 22:42:00",
            "post_id": "446663",
            "reply_to_id": "446650"
        },
        {
            "user_name": "Victordp",
            "text": "Er ekki RUV HD á Digital Ísland (gamla)",
            "date": "2012-06-11 00:33:00",
            "post_id": "446686",
            "reply_to_id": "446663"
        },
        {
            "user_name": "hagur",
            "text": "Jú, ef þú ert á höfuðborgarsvæðinu og með örbylgjuloftnet.",
            "date": "2012-06-11 08:25:00",
            "post_id": "446700",
            "reply_to_id": "446686"
        },
        {
            "user_name": "JReykdal",
            "text": "Við gerðum smá lagfæringar á hljóðinu og vildum biðja alla sem horfa í gegnum Vodafone og/eða Örbylgju að hafa eyrun opin í næsta leik \nKv,\nJReykdal",
            "date": "2012-06-11 14:39:00",
            "post_id": "446733",
            "reply_to_id": "446700"
        },
        {
            "user_name": "Jimmy",
            "text": "Burtséð frá því hversu geggjað þessi HD rás er, þá finnst mér álíka mikil dúndrandi snilld að það sé aðili hérna á vaktinni að fá/gefa feedback um þetta, top notch awesomeness.\nOg að sjálfsögðu var straumbreytirinn fyrir myndlykilinn dauður þegar ég ætlaði að horfa á Ítalíu - Spán í gær á þessum eðal.\nSagem drasl.",
            "date": "2012-06-11 14:46:00",
            "post_id": "446734",
            "reply_to_id": "446733"
        },
        {
            "user_name": "hagur",
            "text": "ég á eflaust eftir að glápa á þetta eitthvað í dag/kvöld.  Skal láta vita hvernig hljóðið verður.\nEitt sem ég tók eftir, ef ég tók hljóðið úr Amino í gegnum HDMI, þá heyrðust smá skruðningar í því, svona eins og smá static noise.  Ef ég svissaði yfir á optical, þá hvarf það.  Gæti alveg verið eitthvað issue hjá mér bara, klassískt HDMI vesen eða e-ð.",
            "date": "2012-06-11 14:58:00",
            "post_id": "446735",
            "reply_to_id": "446734"
        },
        {
            "user_name": "JReykdal",
            "text": "Það komu skruðningar í einum leik í gær (var drop í signalinu úti og Dolby Decoder fór í fýlu við það) en var fljótlega skipt yfir á varagræju.\nJR",
            "date": "2012-06-11 15:02:00",
            "post_id": "446736",
            "reply_to_id": "446735"
        },
        {
            "user_name": "JReykdal",
            "text": "Þar sem enginn er froðufellandi þá geri ég ráð fyrir að þetta sé komið í lag \nJR",
            "date": "2012-06-12 11:07:00",
            "post_id": "446891",
            "reply_to_id": "446736"
        },
        {
            "user_name": "hagur",
            "text": "Já heyrðist allt vera betra í gær.  Það voru reyndar talsverð lip-sync vandamál svo í EM stofunni eftir seinni leikinn hjá mér.  Var svona stundum í lagi og stundum alveg vel út úr sync-i.",
            "date": "2012-06-12 11:53:00",
            "post_id": "446896",
            "reply_to_id": "446891"
        },
        {
            "user_name": "coldcut",
            "text": "Þvílík snilld að hafa bara einn Rúv-ara í stanslausu sambandi við alvöru prófara hérna!\nGuðjón ætti kannski að íhuga að taka smá gjald fyrir að leyfa fyrirtækjum að nota Vaktina sem prófunargrundvöll... \nEn ein spurning JReykdal: Ég skil það vel að þetta sé ekki forgangsmál hjá ykkur en hafiði e-ð hugsað út í það að hækka gæðin í netútsendingunni? Virðist bæði vera í lélegri upplausn og svo er alltaf e-ð hökt í bakgrunnshljóðinu (hljóðið af vellinum sjálfum). Ef hægt er að laga hljóðið þá mættuð þið líka gefa möguleika á að mute-a lýsendurna  \n Dolli er hrikalegur...",
            "date": "2012-06-12 12:15:00",
            "post_id": "446899",
            "reply_to_id": "446896"
        },
        {
            "user_name": "JReykdal",
            "text": "Kem ekki nálægt vefstreyminu en ég held að það hafi nú verið bætt umtalsvert fyrir nokkrum mánuðum þegar þessu wmv rusli var hent en þetta er örugglega eitthvað notkunarháð, þe. þegar fleiri eru að streyma einhverju þá minnkar bandvíddin fyrir hvern notanda sem er í boði.\nVarðandi hljóðið þá er bandvídd takmörkuð auðlind í útsendingum og því ekki auðvelt að koma að annari hljóðrás enn sem komið er amk. Auk þess sem við ráðum ekki yfir útsendingarleiðunum sem eru notaðar í dag. Þær eru alfarið á höndum símafyrirtækjanna.\nJR",
            "date": "2012-06-12 12:37:00",
            "post_id": "446900",
            "reply_to_id": "446899"
        },
        {
            "user_name": "appel",
            "text": "Er búinn að skoða þetta. Líklega verður dolby bara stutt á nýjustu myndlyklunum frá AirTies (komnir í dreifingu) og Sagem (sem eru ekki enn komnir í dreifingu til vv.). Ekki búið að taka ákvörðun um gömlu sagem hd lyklana.\nEnn sem komið er er dolby aðeins á einni stöð, BBC HD. En við munum setja dolby á flestar ef ekki allar HD stöðvar innan skamms, og jú RÚV HD ef það er í boði.",
            "date": "2012-06-12 16:29:00",
            "post_id": "446937",
            "reply_to_id": "446900"
        },
        {
            "user_name": "falcon1",
            "text": "Algjör snilld!\nEn viljið þið vinsamlegast hafa lógóið á hreyfingu eða taka það út í auglýsingatímum.  Er reyndar miklu betra en Skjár1 merkið sem helst alltaf eftir ef við horfum mikið á þá stöð.  Já,  er með Plasma.\nDiscovery Channel ætti að vera fyrirmynd allra hvernig á að höndla birtingu á lógói á HD-öld.",
            "date": "2012-06-12 18:04:00",
            "post_id": "446950",
            "reply_to_id": "446937"
        },
        {
            "user_name": "JReykdal",
            "text": "Vatnsmerkjamálin eru í vinnslu. Það er planið að taka það út í auglýsingum etc. eins og á SD rásinni en hugbúnaðurinn er að stríða okkur. Kannski lausn í þessari viku.\nJR",
            "date": "2012-06-12 21:11:00",
            "post_id": "446974",
            "reply_to_id": "446950"
        },
        {
            "user_name": "JReykdal",
            "text": "5.1 straumur á SDI hljóðrás 3/4 frá okkur \nSvínvirkar á örbylgjunni",
            "date": "2012-06-12 21:13:00",
            "post_id": "446975",
            "reply_to_id": "446974"
        },
        {
            "user_name": "appel",
            "text": "Já, við erum að prófa þetta á einum straumi hjá okkur.",
            "date": "2012-06-13 06:08:00",
            "post_id": "447032",
            "reply_to_id": "446975"
        },
        {
            "user_name": "zetor",
            "text": "Það vantar hjá mér DR-HD og svo koma hikst við og við. Eru fleiri hér í sömu stöðu?",
            "date": "2012-06-13 09:25:00",
            "post_id": "447042",
            "reply_to_id": "447032"
        },
        {
            "user_name": "Kull",
            "text": "Myndir í réttri upplausn, vel gert RUV HD",
            "date": "2012-06-16 23:45:00",
            "post_id": "447711",
            "reply_to_id": "447042"
        },
        {
            "user_name": "Dagur",
            "text": "Það voru einhverjar hljóðtruflanir í þessu í gær. Það var eins og að þulirnir væru of hátt stilltir þannig að maður heyrði suð í bakgrunninum.",
            "date": "2012-06-19 17:33:00",
            "post_id": "448189",
            "reply_to_id": "447711"
        },
        {
            "user_name": "fallen",
            "text": "Jébb, ég heyrði mjög leiðinlegt hátíðnihljóð sem virtist vera bundið við hljóðið frá lýsendum.",
            "date": "2012-06-19 18:09:00",
            "post_id": "448198",
            "reply_to_id": "448189"
        },
        {
            "user_name": "JReykdal",
            "text": "Held að þetta suð hafi verið lagað í gær. Slæmir hljóðnemar og eitthvað EQ lagað.",
            "date": "2012-06-20 12:09:00",
            "post_id": "448372",
            "reply_to_id": "448198"
        },
        {
            "user_name": "fallen",
            "text": "Jebb, þetta var mjög fínt í gær.",
            "date": "2012-06-20 13:22:00",
            "post_id": "448391",
            "reply_to_id": false
        },
        {
            "user_name": "GuðjónR",
            "text": "Er kominn með RUV HD (rás 201) og nokkrar aðrar kynningarásir frá Símanum.\nOg verð að segja að þetta er allt annað líf! \nÞvílíkur gæðamunur!\nEini mínusinn sem ég sé er bandvíddin sem HD tekur, en hún er að taka hátt í 800Kbs frá mér, ef ég svissa á venjulega rás þá er það 3-400Kbs...\nEf ég slekk á myndlyklinum þá fæ ég fullan hraða.\nÞetta er klárlega framtíðin.",
            "date": "2012-06-20 13:33:00",
            "post_id": "448395",
            "reply_to_id": "448391"
        },
        {
            "user_name": "Dagur",
            "text": "Já þetta var fínt í gær.\nBtw, Stöð 2 sport var með svipað suð í margar vikur. Þeir gætu lært eitthvað af ykkur.",
            "date": "2012-06-20 13:44:00",
            "post_id": "448398",
            "reply_to_id": "448395"
        },
        {
            "user_name": "Dagur",
            "text": "Veit einhver af hverju Vodafone er búið að loka fyrir Rúv HD?",
            "date": "2012-10-09 13:52:00",
            "post_id": "471093",
            "reply_to_id": "448398"
        },
        {
            "user_name": "Sallarólegur",
            "text": "Ríkisútvarpið slökkti á henni 24. sept.",
            "date": "2012-10-09 14:14:00",
            "post_id": "471095",
            "reply_to_id": "471093"
        },
        {
            "user_name": "GuðjónR",
            "text": "Ég er ennþá með RUV HD á 201.",
            "date": "2012-10-09 15:36:00",
            "post_id": "471103",
            "reply_to_id": "471095"
        },
        {
            "user_name": "wicket",
            "text": "Er það ? Hún er enn inni á sama stað í Sjónvarpi Símans.",
            "date": "2012-10-09 15:36:00",
            "post_id": "471104",
            "reply_to_id": "471103"
        },
        {
            "user_name": "DJOli",
            "text": "Get staðfest að hd útsendingar virki vandræðalaust á góðri 16mb adsl tengingu.\nEr að vísu aðeins búinn að \"slá í pípurnar\" og fékk hraðann aukinn úr 16mb í 20mb, en mjög mjög flott samt sem áður.\nHlakka til að horfa á Doctor Who á eftir á BBC HD.\nHorfi reyndar ekki á Rúv, en er með hana í hd samt sem áður. Kem kannski með álit mitt af henni á eftir.",
            "date": "2012-10-09 18:17:00",
            "post_id": "471117",
            "reply_to_id": "471104"
        },
        {
            "user_name": "gardar",
            "text": "Nei það gerði ríkisútvarpið ekki, rásin virkar fínt fyrir þá sem eru hjá Símanum",
            "date": "2012-10-09 18:40:00",
            "post_id": "471122",
            "reply_to_id": "471117"
        },
        {
            "user_name": "sfannar",
            "text": "Hvað hefur Rúv verið að sýna í HD? Fyrir utan EM í fótbolta og Ólympíuleikana",
            "date": "2012-10-09 18:54:00",
            "post_id": "471127",
            "reply_to_id": "471122"
        },
        {
            "user_name": "hagur",
            "text": "Eurovision og einstaka valda dagskrárliði.",
            "date": "2012-10-09 19:03:00",
            "post_id": "471129",
            "reply_to_id": "471127"
        },
        {
            "user_name": "gardar",
            "text": "Auk þess sem SD efni er upscaled og kemur því betur út en SD rásin",
            "date": "2012-10-09 19:04:00",
            "post_id": "471130",
            "reply_to_id": "471129"
        },
        {
            "user_name": "sfannar",
            "text": "Er mikill munur á upscaled og venjulega SD rásin. Ég hafði samband við Vodafone og þeir ætla ekki að hafa Rúv HD inni nema þegar það eru viðburðir í gangi sem eru í HD.",
            "date": "2012-10-09 19:34:00",
            "post_id": "471137",
            "reply_to_id": "471130"
        },
        {
            "user_name": "mikkidan97",
            "text": "Þú þarft að athuga á hvaða tíðni tækið sendir út. Ef það sendir (og tekur á móti) á 2.4Ghz, (sem er sama tíðnin og örbylgjuofninn, wi-fi á routernum og þráðlausi heimasíminn) myndast miklar truflanir sem gera tenginguna óstöðuga og geta látið myndbönd og sjónvarp hökkta mjög mikið.",
            "date": "2012-10-09 19:43:00",
            "post_id": "471144",
            "reply_to_id": "471137"
        },
        {
            "user_name": "hagur",
            "text": "Þetta er ekki wireless - notar raflagnir ;-)",
            "date": "2012-10-09 19:49:00",
            "post_id": "471147",
            "reply_to_id": "471144"
        },
        {
            "user_name": "mikkidan97",
            "text": "I see, þá skiptir það ekki máli",
            "date": "2012-10-09 19:56:00",
            "post_id": "471150",
            "reply_to_id": "471147"
        },
        {
            "user_name": "Sallarólegur",
            "text": "Slökkti á straumnum til Vodafone, greinilega ekki til Símans.",
            "date": "2012-10-10 01:32:00",
            "post_id": "471212",
            "reply_to_id": "471150"
        },
        {
            "user_name": "JReykdal",
            "text": "Vodafone lokaði, ekki RÚV",
            "date": "2012-10-10 13:49:00",
            "post_id": "471276",
            "reply_to_id": "471212"
        },
        {
            "user_name": "appel",
            "text": "Get lítið tjáð mig um þetta, enda er þetta bullandi pólitík, en get þó bent ykkur á:\n45. gr., 46. gr. og 47. gr.\nhttp://www.althingi.is/altext/139/s/1296.html",
            "date": "2012-10-10 22:22:00",
            "post_id": "471414",
            "reply_to_id": "471276"
        },
        {
            "user_name": "JReykdal",
            "text": "Já hún er bölvuð tík þessi pólitík.",
            "date": "2012-10-13 19:55:00",
            "post_id": "471858",
            "reply_to_id": "471414"
        }
    ],
    "date": "2012-06-20 13:22:00"
}
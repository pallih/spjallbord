{
    "forum_title": "Koníakstofan",
    "id": "78414",
    "title": "Nágrannar að taka húsið í gegn (raðhús), brjálaður hávaði fram á kvöld, er þetta í lagi?",
    "url": "https://spjall.vaktin.is/viewtopic.php?f=9&t=78414",
    "posts": [
        {
            "user_name": "OGJon",
            "text": "Sæl öllsömul\nÉg bý í raðhúsi og nágrannar mínir ákváðu að taka húsið sitt í gegn, bókstaflega rífa flest allt niður og láta gera upp á nýtt. Þau gáfu mér alveg góðan fyrirvara að þetta myndi vera að gerast og að þau myndu ekki vera í húsnæðinu næstu mánuðina. Ég hugsaði að þetta myndi ekki bögga mig svakalega þar sem ég vinn frá 8 - 5 en þessir iðnaðarmenn eru að vinna frá svona 7 um morgun fram á kvöld, oft þá er þetta alveg gnístandi hávaði, get varla verið í húsinu með þennann hávaða í veggjunum, spurningin er, er þetta bara allt í lagi? Hvernig eru lögin með þetta?",
            "date": "2019-01-29 19:11:00",
            "post_id": "684352",
            "reply_to_id": false
        },
        {
            "user_name": "Sporður",
            "text": "https://www.mbl.is/greinasafn/grein/793058/\nGreinin er gömul en líklegast gild. Lestu neðsta hlutann varðandi hávaða og byggingarreglugerð.",
            "date": "2019-01-29 19:21:00",
            "post_id": "684355",
            "reply_to_id": "684352"
        },
        {
            "user_name": "Sam",
            "text": "Þeir meiga vera með brjálaðan hávaða til kl 22:00",
            "date": "2019-01-29 19:21:00",
            "post_id": "684356",
            "reply_to_id": "684355"
        },
        {
            "user_name": "pepsico",
            "text": "Hávaða 07-21 virka daga og 10-19 um helgar. Svakalega mikinn hávaða 07-19 virka daga en ekki um helgar. \nHeld að ódýrustu heyrnahlífar landsins séu seldar í Fossberg. Keypti þessar gulu á um 1500 krónur og þær gera lífið þokkalegt þegar það eru framkvæmdir í húsinu.",
            "date": "2019-01-29 19:39:00",
            "post_id": "684358",
            "reply_to_id": "684356"
        },
        {
            "user_name": "Sallarólegur",
            "text": "Hef alltaf skilið það þannig að það megi vera að til 21-22 á kvöldin.\nFyrir það áttu ekki rétt á að kvarta nema á rólegu nótunum.",
            "date": "2019-01-29 20:03:00",
            "post_id": "684360",
            "reply_to_id": "684358"
        },
        {
            "user_name": "russi",
            "text": "Ég lenti í einum brjáluðum þegar ég ákvað að fara bora þónokkur göt með steinbor hérna um árið, byrjaði á þessu rétt um 20:30, sá var fljótur að banka uppá alveg frekar pissed. Ég nýfluttur og vildi nú ekki vera að pirra nágrannana á fyrsta degi. Segi nú við hann að þetta sé nú leyfilegt til kl 22 en ég verð búin kl 21, sem passaði nánast uppá sekúndu. Á meðan þessu stendur kemur þessi gaur og aðrir sem eru í íbúðinni aftur og aftur og heimta að ég hætti. Þetta voru útlendingar sem passaði alveg við það sem stóð á dyrasímunum, alltaf sagði ég við þau að þessu yrði lokið kl 21 og ég væri fullu leyfi að gera þetta, í eitt skiptið óðu þau bara inn, semsagt frömdu húsbrot. Ég varð frekar pissed og bróðir minn sem var með mér ætlaði að vaða í hann, en þar sem ég var nú nýkominn í bygginguna róaði liðið og benti manninum á að líklega væri ég búin að þessu ef hann væri ekki alltaf að trufla mig. Kláraði þetta og ekkert meira múður svo sem.\nÞarna var ég farinn að fá samviskubit og fer því að leita hvað má og hvað má ekki, kemur á daginn að það eru lög frá Alþingi sem tala um tímasetningar nánar tiltekið: \n Svo geta verið reglur húsfélaga sem þrengja þetta og þar sem þú ert í raðhúsi á að vera húsfélag. \nSvo var talað um að það þurfi að gæta meðalhófs og ekki trufla svefnfrið og í raun annan frið, finn ekki þá línu núna.\nMeð meðalhófi gæti verið átt við einstakling sem tekur sína eign í gegn og veldur truflunum með því í smá tíma, segjum 2 vikur. Allir á húsinu lifa með því svosem, en svo kannski mánuði síðar byrjar hann aftur og þetta endurtekur sig reglulega, það myndi ekki teljast meðalhóf og fyrir vikið er þá einstaklingur ekki í rétti til hávaðasamra framkvæmda.\nEn aftur að brjálaða nágrannanum sem vildi ekki að ég boraði, komst svo að því nokkrum dögum síðar að þetta var einhver AirBnb leigjandi sem greinilega hélt að hann væri á íbúðahóteli eða eitthvað álíka, sá þá örlítið eftir því að hafa ekki leyft brósa að vaða í tappann",
            "date": "2019-01-29 23:22:00",
            "post_id": "684371",
            "reply_to_id": "684360"
        },
        {
            "user_name": "DJOli",
            "text": "Held að málið séu líka hávaðatengt, s.s. í desíbilum (db). Held að það megi yfirleitt ekki vera yfir 100 eða 120db í ákveðinn tíma, eða eftir ákveðinn tíma.",
            "date": "2019-01-29 23:51:00",
            "post_id": "684373",
            "reply_to_id": "684371"
        },
        {
            "user_name": "worghal",
            "text": "ég var búinn að finna þetta einhverstaðar en þá var talað um að venjuleg vinna mætti byrja klukkan 7 en hávaði frá vinnuvélum eða háværum verkfærum mætti ekki byrja fyrr en 8. Ég bý á móti þar sem var verið að byggja mjög stórt hús og það var alltaf byrjað háværa vinnu klukkan 8, aldrei fyrr og finnst mér fyrirtækið sem er að sinna því verkefni eiga að fá stórann plús fyrir að halda sig innan mjög skikkalegra tíma marka, eða 8-19.\nedit: var að finna þetta \nhttps://www.ust.is/2017/02/03/Um-havada ... tir/frett/\nég hringdi einusinni í lögregluna vegna hávaða frá höggborum í blokk um klukkan 10 til að athuga hvenær þeir væru líklegri til að mæta og segja fólki að hætta og mér var sagt að þeir væru ekkert að fara í það ef hlutir dragast til 10, klukkan 11 væri svona fyrst hvenær þeir myndu athuga þetta og að miðnætti þá væri ekki spurning um að þeir mæti og láti fólk hætta.",
            "date": "2019-01-30 08:21:00",
            "post_id": "684376",
            "reply_to_id": "684373"
        },
        {
            "user_name": "blitz",
            "text": "Þar sem að þú munt væntanlega búa við hliðina á þessu fólki næstu árin er ágætt að reyna að taka spjall við þau á góðu nótunum. Heyra í þeim hvernig gengur, hvað sé mikið eftir o.s.frv. og nefna að það sé nokkuð ónæði af þessum framkvæmdum.",
            "date": "2019-01-30 09:31:00",
            "post_id": "684378",
            "reply_to_id": "684376"
        },
        {
            "user_name": "svanur08",
            "text": "Vá hvað ég er sammála, svona framkvæmdir geta verið mjög pirrandi  ef það er lengi kannast alveg við þetta, einn í minni blokk alltaf að gera eitthvað bora og læti, enda spila ég mitt heimabíó í botni á móti, og hlusta ekkert á kvartanir, en allt fyrir kl 10 hehe",
            "date": "2019-01-30 19:52:00",
            "post_id": "684402",
            "reply_to_id": "684378"
        },
        {
            "user_name": "kjartanbj",
            "text": "Ekkert sem segir um að það eigi að vera húsfélag í raðhúsum.. ekkert þannig í raðhúsinu sem ég bý í, sem betur fer",
            "date": "2019-01-30 21:18:00",
            "post_id": "684405",
            "reply_to_id": "684402"
        },
        {
            "user_name": "appel",
            "text": "Þar sem virkar best er að pirra þá á móti, byrjaðu að bora í vegginn á móti þeim klukkan 3 að nóttu, spila á rafmagnsgítar eða álíka. Þegar einhver kemur brjálaður á dyrnar hjá þér þá ertu í samningsstöðu.",
            "date": "2019-01-30 21:26:00",
            "post_id": "684406",
            "reply_to_id": "684405"
        },
        {
            "user_name": "hagur",
            "text": "Ef ég man rétt er það optional ef fjöldi íbúða er 6 eða færri.  Skylda ef fleiri en 7.\nEdit: Las þetta einhversstaðar en finn ekkert um þetta núna.  Líklega steypa bara.",
            "date": "2019-01-30 21:44:00",
            "post_id": "684407",
            "reply_to_id": "684406"
        },
        {
            "user_name": "Gunnar",
            "text": "\"Þau gáfu mér alveg góðan fyrirvara að þetta myndi vera að gerast og að þau myndu ekki vera í húsnæðinu næstu mánuðina.\"\nStendur i fyrsta postinum svo ég efa að þetta myndi virka.\nSkiljanlegt að þau eru með iðnaðarmenn frá 7-19 til þess að flýta verkinu svo þau geti flutt inn fyrr.\nSpurning hvort þu talir við eigendurnar eða iðnaðarmennina og spyrð þau/þá um að sjá um dútlið 7-8 og eftir 5 og alla höggvinnu og bor og allt sem tengist miklum hávaða á meðan þú ert ekki heima milli 8-5",
            "date": "2019-01-30 21:48:00",
            "post_id": "684409",
            "reply_to_id": "684407"
        },
        {
            "user_name": "appel",
            "text": "Þegar þau flytja inn, þá sendir þú þeim skilaboð um að þú verðir ekki í þínu húsi næstu mánuði og það verði fullt af hávaði á meðan.",
            "date": "2019-01-30 21:56:00",
            "post_id": "684411",
            "reply_to_id": "684409"
        },
        {
            "user_name": "russi",
            "text": "Það er rétt, þetta á við fjöleignarhús, algerlega mitt misminni.\nþað sem hagur er að segja er tíundað hér: \nhttps://www.stjornarradid.is/verkefni/h ... /husfelog/\nKemur fram í þessu að í fjöleignarhúsum eru í raun alltaf húsfélag að orðinu til, hvort það sé virkt er annað mál. Ef eignarhlutar eru fleiri en 6 þá þarf að mynda stjórn.",
            "date": "2019-01-31 01:56:00",
            "post_id": "684420",
            "reply_to_id": "684411"
        },
        {
            "user_name": "natti",
            "text": "Það er nú samt þannig að með \"meðalhófið\" og hávaðann að þá er yfirleitt verið að horfa til þess að framkvæmdir séu í gangi á daginn og nái fram á kvöld, en byrji ekki að kvöldi til.\nÞað að byrja framkvæmdir kl 20:30 með steinbor og bora viðstöðulaust í 30 mín er ekkert sérstaklega tillitsamt, en yfirleitt hægt að horfa framhjá svona \"one-off\" ef þetta er bara eitt skipti/kvöld.",
            "date": "2019-01-31 09:40:00",
            "post_id": "684426",
            "reply_to_id": "684420"
        },
        {
            "user_name": "pepsico",
            "text": "Það er húsfélag í hverri einustu fjöleign. Hvort það er virkt eða ekki er önnur spurning. \nGetið ímyndað ykkur hversu kjánalegar umræður gætu komið upp ef svo væri ekki. \"Mér er sama þó að þakið hafi fokið af, ég er á neðri hæðinni og varðar þetta ekkert\", \"Hvað kemur það mér við ef að það þarf að gera við skólpið og það sé allt á floti hjá þér? Ég er á efri hæðinni\" o.s.frv. \nÞað fylgja því skyldur að eiga eign í fjölbýlishúsnæði og þetta er ein þeirra, og hún er óumsemjanleg á Íslandi.",
            "date": "2019-01-31 10:35:00",
            "post_id": "684429",
            "reply_to_id": "684426"
        },
        {
            "user_name": "hagur",
            "text": "Rétt.  Ef eignarhlutar eru fleiri en sex þá er skylda að kjósa stjórnarmeðlimi.  Annars er sérstök stjórn óþarfi.",
            "date": "2019-01-31 11:13:00",
            "post_id": "684430",
            "reply_to_id": "684429"
        },
        {
            "user_name": "russi",
            "text": "Í þessu tilfelli voru nú búnar að vera framkvæmdir allan daginn, reyndar ekki búið að bora síðan um miðjan daginn, heldur alskonar undirbúningur svo hægt væri að klæða þennan vegg sem var borað í.",
            "date": "2019-01-31 11:55:00",
            "post_id": "684433",
            "reply_to_id": "684430"
        }
    ],
    "date": "2019-01-29 19:11:00"
}
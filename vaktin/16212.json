{
    "forum_title": "Koníakstofan",
    "id": "16212",
    "title": "Sautján ára piltur á 212 km hraða",
    "url": "https://spjall.vaktin.is/viewtopic.php?f=9&t=16212",
    "posts": [
        {
            "user_name": "DoRi-",
            "text": "http://www.visir.is/article/20071206/FR ... /SKODANI04\n\n\n\n\n\n\n\n\n\n\n\n\nmeira:\n\nhttp://visir.is/article/20071206/FRETTIR01/71206019\n\n\nhttp://mbl.is/mm/frettir/innlent/frett.html?nid=1307356\n\n\n\n\nWords fail",
            "date": "2007-12-06 12:27:00",
            "post_id": "159247",
            "reply_to_id": false
        },
        {
            "user_name": "Selurinn",
            "text": "Svona gerist þegar að sumir eru nýkomnir úr NFS",
            "date": "2007-12-06 13:06:00",
            "post_id": "159250",
            "reply_to_id": "159247"
        },
        {
            "user_name": "Tesli",
            "text": "Láta það bara í lögin að menn sem keyra á svona dauðahraða og eru teknir þurfi að éta kíló af mannaskít, þá held ég að hraðakstur væri úr sögunni",
            "date": "2007-12-06 15:45:00",
            "post_id": "159264",
            "reply_to_id": "159250"
        },
        {
            "user_name": "Birkir",
            "text": "You're clever..",
            "date": "2007-12-06 15:50:00",
            "post_id": "159265",
            "reply_to_id": "159264"
        },
        {
            "user_name": "gumol",
            "text": "Skemmtilega þessi nýju lýsingarorð sem löggan finnur upp í hvert skipti sem eitthver setur nýtt hraðamet.",
            "date": "2007-12-06 19:18:00",
            "post_id": "159288",
            "reply_to_id": "159265"
        },
        {
            "user_name": "GuðjónR",
            "text": "Láta hraðakstur yfir 180km á klst þar sem 90km er varða við hegningarlög ekki umferðarlög, það mætti kalla það tilraun til manndráps með hættulegu vopni.\n\nRefsirammi...mætti vera 12 ár...og lágmarksrefsing 4 ár án náðunar.\n\nEina leiðin til að stoppa svona rugl er að hafa harðar refsingar.",
            "date": "2007-12-06 20:11:00",
            "post_id": "159295",
            "reply_to_id": "159288"
        },
        {
            "user_name": "audiophile",
            "text": "Það á að svifta svona fávita ökuleyfi í allavega 5 ár ef ekki lengur. Svo eiga íslendingar að taka upp ökukennsluaðferðir norðmanna þar sem aldurinn er 18 ár og kennslan mun lengri, dýrari og erfiðari. \n\n\n\nTek sem dæmi að þarlendis er akstur í snjó og hálku skylda og ef þú tekur prófið að sumri, þá bara sorry, verður að bíða þar til snjórinn kemur til að klára prófið.\n\n\n\nÞað ætti að sikta út aðeins betur hálfvitana frá þeim sem eru með nóg vit í kollinum til að haga sér eins og menn í umferðinni.\n\n\n\nEftir að hafa misst litlu frænku mína eftir að ekið var á hana og næstum misst besta vin minn, þá verð ég fokillur þegar ég heyri að svona bjánum sé leyft að keyra yfir höfuð.",
            "date": "2007-12-06 20:19:00",
            "post_id": "159297",
            "reply_to_id": "159295"
        },
        {
            "user_name": "Birkir",
            "text": "Allt í lagi með þessi rök.\n\n\n\nEn það er eitt sem ég rek mig á, af hverju viltu hafa kennsluna dýrari?",
            "date": "2007-12-07 02:11:00",
            "post_id": "159374",
            "reply_to_id": "159297"
        },
        {
            "user_name": "hsm",
            "text": "Við viljum losna við fátæka fólkið úr umferðinni.\n\n \n Það er ömurlega leiðinlegt þegar ég er að keyra á 18.milljóna Bensinum mínum og það eru bara 2-3 miljóna Toyotur að þvælast fyrir mér.\n\nOg örugglega allar á bílalánum",
            "date": "2007-12-07 10:00:00",
            "post_id": "159388",
            "reply_to_id": "159374"
        },
        {
            "user_name": "DoRi-",
            "text": "i see what you did there",
            "date": "2007-12-07 10:29:00",
            "post_id": "159391",
            "reply_to_id": "159388"
        },
        {
            "user_name": "gumol",
            "text": "Og eigum við þá ekki að fara að kalla það að nota ekki bílbelti \"fölsun á víxli\"? Þetta er ekki tilraun til manndráps, þetta er hraðakstur.\nFáránlegar langar refsingar gera _ekkert_ gagn nema ef markmiðið er að hækka hlutfall þeirra sem er í fangelsi á Íslandi eithvað nær því sem það er í Bandaríkjunum. Þarna var strákurinn að flýja lögguna afþví hann var hræddur við þá refsingu sem hann hefði fengið í dag, hvað hefði hann gert ef hann hefði átt 4 ára fangelsi yfir höfði sér?\nÖkukennslan hérna er alveg nógu dýr amk. Ég er ekki sammála að það eigi að gera hana erfiðari og lengri, það þarf bara að gera hana betri. En það er alveg sama hvað þú gerir hana langa, erfiða og dýra, það munu alltaf vera menn sem keyra of hratt.",
            "date": "2007-12-07 10:40:00",
            "post_id": "159392",
            "reply_to_id": "159391"
        },
        {
            "user_name": "GuðjónR",
            "text": "Takk fyrir þetta gumol. Ég var einmitt að bíða og vona eftir að fá svona svar.\n\nEf ég skrepp í bæinn með haglarann og fer að skjóta út í loftið þá eru ákaflega litlar líkur á því að ég drepi einhvern jafnvel þó að það sé fullt af fólki.\n\nAllaveganna tel ég mig hafa gott vald á byssunni...af hverju ætti að senda víkingasveitina á mig og hugsanlega að skjóta mig?\n\nÉg er ekki að slasa neinn....ég er bara að skjóta út í loftið.\n\n\n\nEf ég fer upp í 300 hestafla bílinn minn og fer að rúmta um göturnar á 200 - 300km hraða...af hverju að skipta sér að því? Ég drep engan...ég slasa engan ég hef fullkomið vald á bílnum.\n\n\n\nSérðu ekki pointið?\n\n\n\nÞað er ekkert annað en tilræði við borgarana þegar menn keyra á þriðja hundraðinu, ef eitthvað gerist á þeim hraða, t.d. hvellspringur eða viðkomandi hreinlega missir stjórn þá ekki einasta drepur eða stórslasar hann sjálfan sig heldur eru ákaflega miklar líkur á því að hann slasi eða drepi aðra.\n\n\n\nBíll sem er notaður á svona hátt er jafn hættulegur í höndunum á svona vitleysingum og byssa í höndunum á öðrum.\n\n\n\nÉg bara skil ekki af hverju menn fá 16 ára fangelsi yfir að skjóta aðra til bana en ef þeir eru á ofsahraða og keyra niður og drepa fólk þá er það \"slys\" og menn fá hugsanlega eitthvað skilorð. Það er alveg hægt að nota bíl sem vopn.\n\n\n\nÉg get setið fyrir einhvernum og ekið hann niður og sagt \"ups\" sá hann ekki...\n\nEins með þessa stóru grimmu hunda, hvers skyldi refsingin vera ef rottweiler hundur drepur borgara? Ætli refsingin sé ekki sú að hundurinn verði svæfður...\n\nEn hvað með eigandann....sem jafnvel hafði þjálfað dýrið til dráps? Sleppur hann? já líklega...\n\nMeikar þetta sens?\n\n\n\nEkk frekar en tollurinn hérna meikar ekki séns....hér labba menn í farbanni vegabréfalausir inn og út úr landinu janf auðveldlega og að fara í bío...tollararnir eru bara svo uppteknir að leita af iPod og reyktum spægipylsum að þeir meiga ekkert vera að þessu...\n\n\n\nover and out..",
            "date": "2007-12-07 11:18:00",
            "post_id": "159393",
            "reply_to_id": "159392"
        },
        {
            "user_name": "ÓmarSmith",
            "text": "Mjög góður punktur.\n\n\n\n\n\nÞað á alveg KLÁRLEGA  að herða refsilögin þegar menn eru að keyra á meira en .. segjum 150 og svo aftur þegar menn eru á yfir 200.\n\n\n\nÞað á klárlega að vera HEGNINGAR brot en ekki svipting og sekt.",
            "date": "2007-12-07 12:55:00",
            "post_id": "159401",
            "reply_to_id": "159393"
        },
        {
            "user_name": "Arnarr",
            "text": "það má samt alveg taka það framm að 95% af 17 ára unglingum keira eins og menn og þessi 5% eru bara að skemma allt fyrir þeim! Svo má alveg minna á það að það eru alveg til 20 ára til 99 ára gamlir ökumenn sem aka um eins og hálvitar... tek nú bara til dæmis gaurinn um daginn sem var að keira eins og brjálæðingur, fór yfir á rauðum ljósum og allt og var með barn í frammsætinu!\n\n\n\n vá ég hló upphátt",
            "date": "2007-12-07 13:47:00",
            "post_id": "159412",
            "reply_to_id": "159401"
        },
        {
            "user_name": "ManiO",
            "text": "Eins og gumol snerti á þá munu hertar refsingar bara leiða til fleiri tilfella þar sem fólk reynir að koma sér undan lögreglunni. Sama hvaða lög verða sett þá mun hraðakstur alltaf vera hluti af þjóðfélögum okkar, rétt eins og fíkniefnaneysla, drykkja, ofbeldi o.s.frv.\n\n\n\n\n\nEitt sem má líka koma á framfæri er að við tvöföldun á Reykjanesbrautinni þá var vegurinn hannaður með 150 sem hámarkshraða, og má því búast við að hámarkshraðinn hækki þar og er það hið besta mál.",
            "date": "2007-12-07 14:05:00",
            "post_id": "159414",
            "reply_to_id": "159412"
        },
        {
            "user_name": "GuðjónR",
            "text": "Ég er sko 100% hlynntur því að hækka hámarkshraðann á góðum vegum eins og t.d. á Reykjanesbrautinni þar sem búið er að tvöfalda hana. 120 km/h væri fínt þar.\n\nEinnig mætti herða viðurlög þar sem fólk er að dóla sér á 60-70 á þjóvegunum oft við bestu akstursskilyrði. Eina sem hægaksturinn gerir að pirra aðra og stuðla að framúrakstri með tilheyrandi hættu.\n\n\n\nEn eins og ég rökstuddi hér að ofan þá ætti að vera einhver mörk, hvort sem þau væri 150 eða 180km/h eða eitthvað annað þar sem hátternið hættir að varða við umferðarlög og fer að varða hegningarlög.\n\nEf við gefumst bara upp og lokum bara fangelsunum það verða hvort sem er alltaf glæpir þá býður það ekki upp á gæfulega framtíð.",
            "date": "2007-12-07 14:20:00",
            "post_id": "159418",
            "reply_to_id": "159414"
        },
        {
            "user_name": "Revenant",
            "text": "Þeir eru að spá í að nota nýju heimildina í lögreglulögum og gera bílinn sem hann var á upptækan.",
            "date": "2007-12-07 15:04:00",
            "post_id": "159424",
            "reply_to_id": "159418"
        },
        {
            "user_name": "GuðjónR",
            "text": "Djöfull væri það flott, góð refsing og öðrum víti til varnaðar.\n\nEnda ef um annað \"vopn\" hefði verið að ræða þá hefði það hiklaust verið gert upptækt.\n\nYfirvöld fá prik ef þau nýta þessa heimild.",
            "date": "2007-12-07 15:22:00",
            "post_id": "159425",
            "reply_to_id": "159424"
        },
        {
            "user_name": "gumol",
            "text": "Þetta er bara svo langt frá því að vera sami hluturinn og að skjóta úr byssu niðrí bæ. Fyrri utan það að þú yrðir ekki kærður fyrri tilraun til manndráps nema þú sért að skjóta á eitthvern. Ef þú ert að skjóta út í loftið og augljóslega ekki á einhvern verðuru ekki sakfelldur fyrir tillraun til manndráps. \nByssa er vopn sem er notað til að drepa, reyndar bara dýr á Íslandi, og í íþróttum þar sem keppt er í hve góður þú ert að hitta ákveðinn punkt. Það að skjóta út í loftið tengist íþróttinni ekki neitt. Þegar þú ert að keyra bíl hratt er það allt annað mál. \nTilraun til manndráps þýðir að eitthver er vísvitandi að reyna að drepa eitthvern, þessi strákur var ekki að því.\n\n\nEin órétlátasta refsing sem til er.",
            "date": "2007-12-07 17:00:00",
            "post_id": "159447",
            "reply_to_id": "159425"
        },
        {
            "user_name": "audiophile",
            "text": "Ég held að maður sem er tekinn á yfir 200km hraða hafi misst allan rétt til að segja til um hvað er réttlátt og hvað ekki.  \n\n\n\n\nEf að ekki er tekið hart á svona brotum læra menn aldrei.",
            "date": "2007-12-07 17:30:00",
            "post_id": "159457",
            "reply_to_id": "159447"
        },
        {
            "user_name": "Stebet",
            "text": "í viðræðum við félaga mína hef ég rekið mig á að ansi margir skilja þetta á mismunandi hátt.\n\n\n\nSumir skilja þetta sem að bíllinn sé gerður upptækur varanlega, þ.e.a.s einfaldlega seldur og tekjurnar renni í ríkissjóð. Ég er sammála því að það er fáránlegt og með hæsta móti ósanngjarnt.\n\n\n\nÉg hef alltaf skilið þetta þannig að bílinn sé einfaldlega tekinn af honum í ákveðinn tíma (t.d. þrjá mánuði, færi eftir alvarleika brotsins). Þetta finnst mér fullkomlega sanngjarnt því fyrir mér er sá sem keyrir svona eins og hálfviti búinn að fyrirgera rétti sínum til þess að keyra í einhvern tíma og þarf greinilega að fá pásu og taka bílprófið sitt aftur.\n\n\n\nVeit einhver hvernig þessi lagaheimild virkar nákvæmlega?",
            "date": "2007-12-07 17:47:00",
            "post_id": "159463",
            "reply_to_id": "159457"
        },
        {
            "user_name": "Revenant",
            "text": "Lögin segja þetta: \n\n\n\n\nBíllinn er gerður upptækur og verður eign ríkissjóðs ef þeir nýta sér þessa heimild",
            "date": "2007-12-07 17:58:00",
            "post_id": "159464",
            "reply_to_id": "159463"
        },
        {
            "user_name": "gumol",
            "text": "Það er ekki hann sem er að segja þetta, það er ég. Ég hef aldrei ekið svona hratt.\n\n\n\nÞetta er ekki bara óréttlátt þar sem verið er að refsa sumum meira en öðrum, heldur er líka verið að refsa þeim meira sem keyra svona sem eru á bíl sem er gerður þannig að það sé hægt að stjórna honum á þessum hraða. Maður sem er á drulsu með lélegum bremsum, ónýtum stýrisendum og sléttum dekkum sem er jafnvel á leið á haugana er að tapa 12.000 kr. á þessu. \n\n\n\nMaður sem er nýlegum bíl með abs, tcs, html og öllum flottu skammstöfunum sem hjálpa honum að halda stjórn í bíl sem gerður er til að draga sem mest úr öllum höggum ef hann lendir í árekstri tapar hugsanlega mörgum milljónum eða jafnvel tugum milljóna. \n\n\n\nÉg er ekki að verja það að keyra á svona miklum hraða útá þjóðvegunum, en það á ekki að vera milljóna króna sekt við því.",
            "date": "2007-12-07 18:08:00",
            "post_id": "159467",
            "reply_to_id": "159464"
        },
        {
            "user_name": "Klemmi",
            "text": "Ef bíll á 212km/klst hraða lendir á öðrum vegfaranda, hvort sem það er vegfarandi á öðru farartæki eða gangandi vegfarandi, hann á eftir að slasa sig eða eitthvern annan.  Þessi hraði er það mikill, sama hversu \"vel\" byggður bíllinn er.  Hitt er að sjálfsögðu annað mál að maður á druslu er líklegri til að missa stjórn á honum heldur en maður á góðum bíl, en höggið sem myndast í raun alltaf það sama.",
            "date": "2007-12-07 18:44:00",
            "post_id": "159471",
            "reply_to_id": "159467"
        },
        {
            "user_name": "gumol",
            "text": "Nei, Nýrri bílar eru betur hannaðir til að \"drekka í sig\" höggið. Höggið verður nátturlega alltaf mjög mikið, en ef við erum að bera saman 10 - 15 ára gamla  bíla og nýja er líklegra að þessir nýju valdi minni skaða.",
            "date": "2007-12-07 19:25:00",
            "post_id": "159475",
            "reply_to_id": "159471"
        },
        {
            "user_name": "zedro",
            "text": "Well.\n\n\n\nFólk þarf ekki að fara svona hratt! Ef það vill fá einhverja útrás getur það\n\ndrullast niðrá kvartmílubraut í smá drag eða út til Vegas í nokra nascar hringi.\n\n\n\nEDIT:\n\n\nVarðandi drenginn þá flúði hann lögregluna og finnst mér það miklu alvarlegra en hraðaksturinn.\n\n\n\nNokkra ára akstursbann og 500 þ.kr sekt.",
            "date": "2007-12-07 19:46:00",
            "post_id": "159478",
            "reply_to_id": false
        },
        {
            "user_name": "gumol",
            "text": "Þarna ertu að tala um slys þar sem skiptir ekki máli hvort ökumaðurinn er á 90 eða 200.",
            "date": "2007-12-07 20:25:00",
            "post_id": "159488",
            "reply_to_id": "159478"
        },
        {
            "user_name": "DaRKSTaR",
            "text": "þarf að breita lögunum.\n\n\n\nef þú ert 17 ára máttu keyra bíl upp að vissi hestaflatölu / stærð vélar.\n\nsvo eftir því sem þú verður eldri hækkar þessi tala.\n\n\n\nhvaða 17 ára gutti getur setið á sér í 200 hestafla bíl?\n\nallir reina á orkuna, því er best að leyfa þeim bara að keyra ww polo eða eitthvað álíka í hestafla tölu.",
            "date": "2007-12-08 11:27:00",
            "post_id": "159540",
            "reply_to_id": "159488"
        },
        {
            "user_name": "CraZy",
            "text": "Ég.. En afturá móti þá er ég frekar rólegur.. \"gutti\"..  \n\n\nÞó að það sé allveg stuð að þrykkja þessu",
            "date": "2007-12-08 13:38:00",
            "post_id": "159544",
            "reply_to_id": "159540"
        },
        {
            "user_name": "Veit Ekki",
            "text": "Uuu, bara flestir held ég. Þó svo að einhverjir nokkrir hálfvitar séu að keyra eins og hálfvitum sæmir, þá eru langflestir sem eru bara til fyrirmyndar í umferðinni í þessum aldurshópi. \n\n\n\nMálið er að það bylur hæst í tómri tunnu.",
            "date": "2007-12-08 13:55:00",
            "post_id": "159545",
            "reply_to_id": "159544"
        },
        {
            "user_name": "ErectuZ",
            "text": "Ég er nú sjálfur 17 ára og fékk prófið fyrir 6 mánuðum síðan, minn fyrsti bíll var tæplega 170 hestafla Benz. Ég hef aldrei fengið punkt eða sekt, aldrei verið stöðvaður af lögreglunni (Bara í svona routine check rétt eftir að ég lagði bílnum og löggan var á sama stæði) og það hraðasta sem ég hef nokkurn tíman keyrt var 110km hraði á tómum, beinum vegi um hásumar og hábjartan dag úti á landi.\n\n\n\nMér finnst alveg svakalega leiðinlegt þegar einhver 17 ára vitleysingur er að keyra hratt, og í kjölfar þess eru allir 17 ára unglingar kallaðir vitleysingar í umferðinni sem hafa ekki vald á neinu nema 54 hestafla Polo.",
            "date": "2007-12-08 16:43:00",
            "post_id": "159552",
            "reply_to_id": "159545"
        },
        {
            "user_name": "SolidFeather",
            "text": "Þegar að ég fékk bílpróf þá var eini bílinn á heimilinu 300 hestafla BMW 750. Ég fór nú aldrei hraðar en 100 á honum.",
            "date": "2007-12-08 17:14:00",
            "post_id": "159554",
            "reply_to_id": "159552"
        },
        {
            "user_name": "mjamja",
            "text": "Ef þú ert búinn að setja þér það markmið að keyra eins og fáviti og svefna lífi þínu og annarra í hættu þá skiptir það litlu máli hvort bíllin sem þú ert að keyra er 100 hö. eða 300 hö. Í báðum tilvikum getur viðkomandi keyrt mun hraðar en lög segja til um. \n\n\n\nGumol: Eins og þú sagðir sjálfur, þá hefurðu aldrei keyrt svona hratt. Ég held að þú gerir þér ekki að fullu grein fyrir kröftunum sem eru að verki á 200+ km hraða.  Ef eitthvað kemur uppá, t.d. það springur á dekki eða það er hola í veginum, þá missiru algjörlega stjórn á bílum og öll þessi nýju tæki og skynjarar geta ekkert gert í því. Þótt þessir bílar geti keyrt svona hratt segir það ekki að þeir séu hannaðir til að lenda í árekstri á þessum hraða. Þeir \"drekka\" höggið ekki í sig, eins og þú orðaðir. Þeir dreifa högginu betur um yfirbyggingu bílsins, en þegar komið er upp í þennan hraða þá er orkan orðin svo mikil að bíllinn fer í rúst. Einnig, þegar menn eru að keyra um á þessum hraða þá er bíllinn vopn, alveg sama þótt þeir séu ekki hannaðir til þess þá geta þeir auðveldlega orðið vopn í höndum rangra manna.",
            "date": "2007-12-08 19:04:00",
            "post_id": "159558",
            "reply_to_id": "159554"
        },
        {
            "user_name": "gumol",
            "text": "Þetta er bara heimskulegt. Bíll er ekki vopn nema þú notir hann vísvitandi til að ráðast á einhvern. \n\n\n\nÉg sagði aldrei að nýr bíll gæti ekki lent í árekstri á þessum hraða. Ég sagði heldur aldrei að tæknin kæmi í veg fyrir að ökumaður geti misst stjórn á bílnum.\n\n\n\nTækning getur samt víst hjálpað þér að missa ekki stjórn á bíl, td. ef hann lendir í holu. Veit ekki hvaðan þú hefur það rugl að hún geti það ekki. Hún kemur ekki í veg fyrir að þú missir stjórnina en hún getur hjálpað til. Semsagt minni líkur á að missa stjórn á bílnum. (eins og ég sagði í upprunalega bréfinu)\n\n\n\nHefur þú keyrt svona hratt mjamja?",
            "date": "2007-12-08 21:23:00",
            "post_id": "159564",
            "reply_to_id": "159558"
        },
        {
            "user_name": "Blackened",
            "text": "Að segja að ef þú lendir í smá holu á veginum á 200kmh og þú bara \"missir algjörlega stjórn á bílnum\" er bara bull.. \n\n\n\nÉg er ekkert að réttlæta þetta á einn eða annan hátt.. en ef þú lendir í smá holu á 200kmh þá kemur bara smá högg á bílinn.. það er ekki eins og hann taki á loft og svífi útaf veginum..\n\n\n\nReyndar aðeins annað ef það er stóór hola.. en þá geturu líka misst stjórn á bílnum þó þú værir bara á 90..\n\n\n\nMér finnst \"rangt\" að segja að þetta sé tilraun til morðs og að bíllinn sé vopn og allt það.. því að jú.. það eru miklar líkur á því að ef þú lendir framan á öðrum bíl.. bara á 90 að þú deyjir hvorteðer\n\n\n\n..það sem mér finnst skelfilegt í umferðinni samt.. það er gamalt fólk sem ferðast um á 70kmh og er oft og iðulega á miðjum veginum.. og það sér hvorki né heyrir neinn skapaðan hlut og hefur því miður viðbrögð á við múrstein\n\n\n\nÞað hefur líka verið í fréttunum núna uppá síðkastið.. að í nokkrum \"síðustu\" stórumferðarslysum á landinu hefur verið áberandi mikið af eldri borgurum..\n\n\n\n...Það er eitthvað sem að þarf að huga að ekki síður en þessu unga fólki sem keyrir hratt. það þarf að senda fólk sem er orðið eldra en X í umferðartékk amk einu sinni á ári, og taka bara af því skírteinið þegar að það er orðið ófært um að keyra. í dag er fátt, ef eitthvað, sem að bannar gömlum manni sem er hjartveikur og sér illa og mjög gigtveikur að keyra bíl innanum alla hina\n\n\n\nEn svo að það fari ekkert á milli mála.. ég er ekki að styðja þennan ofsaakstur né að réttlæta hann, þetta er auðvitað glæpur sem að þarf að taka á.",
            "date": "2007-12-08 22:01:00",
            "post_id": "159565",
            "reply_to_id": "159564"
        },
        {
            "user_name": "Pandemic",
            "text": "Að fara gífurlega hratt yfir holu á vegi er nú oft betra heldur en að gera það á minni hraða. Það er allavega mín reynsla á hrikalegustu holu sem ég hef \"ekki\" séð rétt hjá nauthólsvíkinni í myrkri.",
            "date": "2007-12-08 22:04:00",
            "post_id": "159566",
            "reply_to_id": "159565"
        },
        {
            "user_name": "Blackened",
            "text": "Satt.. ekki ósvipað því að það er betra að fara yfir hraðahindrun á 70 heldur en 50",
            "date": "2007-12-08 22:05:00",
            "post_id": "159568",
            "reply_to_id": "159566"
        },
        {
            "user_name": "natti",
            "text": "Það vantar ekki geislabauginn á fólkið hérna.\n\nNei auðvitað myndi enginn af ykkur keyra hratt...\n\nJafnvel þó þið væruð á töluvert afmiklu farartæki.\n\n\n\ngumol: Einstaklingur á yfir 200km hraða á yfir tonni af járni er ekki bara \"hraðakstur\". Lífslíkur einhvers sem verður á hans vegi eru engar.\n\nEinnig má benda á að einstaklingur sem er á 200km hraða á \"flótta\" er ekki að keyra undir bestu mögulegum aðstæðum. Þar sem hann er væntanlega töluvert stressaðri en ella.\n\n\n\nErlendis er ekki óalgengt að ástand vega sé einn af þáttunum sem er skoðaður til að ákvarða hámarkshraða á veginum.\n\nÍslenskir þjóðvegir sem eru með 90km hámarkshraða myndu fæstir fá að fara yfir 50-60 km hámarkshraða erlendis.\n\nÞað er tiltöluega stutt síðan að það var farið að malbika íslenska þjóðvegi, en því hafði verið frestað lengi út af kostnaði.\n\nEnnþá í dag er reynt að sleppa eins billega og hægt er með vegi utan þéttbýlis.\n\nSama gildir t.d. um vegriðin. En í umræðu um víravegriðin eða \"ostaskerann\" eins og mótorhjólafólk kallar þau, þá var því svarað að ef að mótorhjólamaður myndi detta á svona vegrið og fara í tvennt þá væri það bara \"ásættanlegur fórnarkostnaður\" því þessi vegrið voru svo ódýr.\n\nMannslíf á aldrei að vera ásættanlegur fórnarkostnaður.\n\n\n\nVarðandi þá refsingu að gera ökutækið upptækt.\n\nÞá gerði ríkislögreglustjóri verklagrreglur sem hafði verið sendar til lögregluembættana public fyrir ekki löngu.\n\nAðal mótivið þarna er að taka ökutækin af þeim sem láta ekki segjast. T.d. ef að einstaklingur er tekinn 3 sinnum fyrir að aka undir áhrifum áfengis og í þeim dúr.\n\nLögreglustjórinn á Selfossi ætlar að reyna að nýta þessa lagaheimild gagnvart öðrum einstakling sem var tekinn við of hraðan akstur.\n\nÞað verður væntanlega prófmál og áhugavert að fylgjast með.\n\n\n\n\n\nOg varðandi að leyfa bara ákveðna hestaflatölu / stærð vélar...\n\nÍ dag fá einstaklingar sem eru undir 21 og taka mótorhjólapróf bara próf á \"létt\" bifhjól.\n\nÞ.e.a.s. mótorhjólið má ekki vera með meira en X mikinn togkraft og ekki meira en þrjátíu-og-eitthvað hestöfl.\n\nEinstaklingurinn fær svo full réttindi þegar hann hefur verið með próf í 2 ár, eða náð 21 árs aldri.\n\n(Og þeir sem eru eldri en 21 fá strax full réttindi)\n\nÞeir sem eru undir 21 og fá próf eru ekkert alltaf svakalega duglegir við að fara eftir þessum lögum... \n\n\n\n\nEn hvernig ætlaru að færa þetta yfir á bíla? \"Venjulegir\" fólksbílar eru farnir að verða bara þokkalega öflugir.\n\nÞó að sá sem var að fá bílprófið kaupi sér kannski ekki flottan sportbíl strax, á þá að banna honum að keyra fjölskyldubílinn því hann er alltof aflmikill? Við erum ekkert endilega að tala um neina sportbíla samt.\n\n\n\n\n\nMín skoðun er sú að það þarf að gera ökunámið betra. (Ekkert endilega \"lengra\", þó það gæti eflaust verið fylgifiskur.)\n\nKennslan virðist einskorðast bara við að drulla nemendum í gegnum prófið á sem stystum tíma, en ekki endilega \"kenna\" þeim neitt.\n\nHeld að allt of margir ökukennarar líti á þetta sem bara færibanda vinnu að reyna að ná sem flestum í gegn til að fá sem mestan pening.\n\nÖkunámið í dag er crap.\n\nMótorhjolanámið er \"aðeins\" erfiðara. Þ.e.a.s. þú þarft að gera þrautir til að ná prófinu. Keiluakstur, nauðhemlun og svona sem er prufað.\n\nÞeir sem kenna á mótorhjól eru í ennþá meiri færibandavinnu, því þeir hafa jú bara sumarið.\n\nAlltof mikið af fólki sem fær ökuréttindi án þess að hafa nokkuð með þau að gera, og send bullandi óörugg (og þá hættuleg) út í umferðina.\n\n(Ég byggi þessa skoðun mína á samtölum mínum við ökukennara, prófdómara og aðila sem hafa nýlega tekið bíl- eða mótorhjólapróf).\n\n\n\nHitt sem vantar, er braut. Góð braut þar sem að:\n\na) Einstaklingum sem finnst hraðakstur skemmtilegur og eiga farartæki í hann geta farið og skemmt sér án þess að eiga það á hættu að skaða aðra.\n\nb) Þar sem ökukennarar gætu þjálfað nemendur, t.d. í hálku, möl, nauðhelmun og fleira sem er ekki æskilegt að gera í umferðinni.",
            "date": "2007-12-09 02:17:00",
            "post_id": "159584",
            "reply_to_id": "159568"
        },
        {
            "user_name": "gumol",
            "text": "Ég gef mér það að þú sért að gagnrýna mig fyrir að gagnrýna þá sem kalla þetta tilraun til manndráps, þjófnað, skjalafals eða eitthvað álíka:\n\n\n\nÞað gagnast ekkert að kalla hlutina nöfnun sem eiga sannarlega ekki við viðkomandi brot. Ef fólki finnst það þurfi eitthvað verra lýsingarorð til að lýsa þessu en hraðakstur á það að finna eitthvað þannig orð sem passar.",
            "date": "2007-12-09 03:41:00",
            "post_id": "159585",
            "reply_to_id": "159584"
        }
    ],
    "date": "2007-12-07 19:46:00"
}
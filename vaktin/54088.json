{
    "forum_title": "Koníakstofan",
    "id": "54088",
    "title": "Tölvugrúsk lögverndað",
    "url": "https://spjall.vaktin.is/viewtopic.php?f=9&t=54088",
    "posts": [
        {
            "user_name": "capteinninn",
            "text": "Eftir að hafa séð annan þráð hérna á vaktinni fór ég að velta því fyrir mér hvort það væri verndaður starfstitill að vera að hanna vefsíður eða forrita eða álíka.\nMaður sér alveg gífurlega mikið af fólki á vefsíðum eins og á Bland.is og í auglýsingum í blöðum að auglýsa vefsíðuhannanir, uppsetningu á tölvum og annað tölvugrúsk og ég get ekki annað en velt því fyrir mér hverskonar skaða þetta er að hafa á stöðu fólks sem hefur menntað sig í fögunum.\nÉg er sjálfur ekki menntaður í tölvum og þótt ég telji mig vera talsvert flinkan við tölvur myndi ég aldrei halda því fram að ég væri einhver vefsíðuhönnuður og fara að rukka fyrir vinnu.\nVeit að fólk í iðngreinum sem snúa að þjónustu (þjónar, kokkar o.s.frv.) er ekki ánægt þegar fólk er að koma fram undir allskonar titlum sem vísa í matargerð án þess að þetta fólk hafi neina formlega menntun í faginu.\nHvaða skoðun hafið þið á þessu ?",
            "date": "2013-03-23 00:54:00",
            "post_id": "501685",
            "reply_to_id": false
        },
        {
            "user_name": "BjarniTS",
            "text": "Fólk ætti ekki að vera að grúska í tölvum ómenntað.\nBara rétt eins og fólk ætti ekki að vera að tala tungumál ómenntað eða mála málverk án þess að hafa menntun.\nNee ándjóks , þú kaupir þjónustu af þeim sem þú treystir til þess að veita hana , óháð menntun einstaklings.\nEf þú ætlar að nota bland.is til þess þá verður fólk bara að geta tekið hugsanlegum afleiðingum af því.\nAð hanna hluti í tölvum er listgrein , listamönnum gengur ekkert alltaf vel í skóla.  Þvert á móti eiginlega.\nhttp://www.althingi.is/lagasofn/131b/1996008.html\nVirðist geta kallað þig flest , en ekki tölvunarfræðing.",
            "date": "2013-03-23 01:48:00",
            "post_id": "501696",
            "reply_to_id": "501685"
        },
        {
            "user_name": "rapport",
            "text": "Það er afskaplega einföld hugsun að halda að eitt starfsheiti geti náð yfir alla sem koma að tölvumálum og upplýsingatækni á faglegan hátt.\nÍ minni vinnu er þessu a.m.k. verkaskipt á milli hópa á einfaldan hátt en mjög oft skarast verkefni og þjónusta þannig að margir hópar þurfa að koma að og /eða verk endar hjá einhverjum hóp, ekki vegna þess að það tilheyrir hópnum, heldur er það jaðarverk sem einhver innan hópnum hefur þá kannski besta þekkingu á eða kannast best við viðkomandi framleiðanda...",
            "date": "2013-03-23 02:07:00",
            "post_id": "501699",
            "reply_to_id": "501696"
        },
        {
            "user_name": "Minuz1",
            "text": "http://en.wikipedia.org/wiki/Ren%C3%A9_Redzepi\n Eigandi Noma\nhttp://en.wikipedia.org/wiki/Heston_Blumenthal\n Eigandi The Fat Duck, 3x Michellin stjörnur\nFólk er með öfund í garð fólks sem skarar framúr á einhverju sviði án þess að þurfa að leggja jafn mikið á sig til að ná settum markmiðum.\nsbr gaurinn sem öskrar \"nýliði\" þegar hann er drepinn í random fps leik.",
            "date": "2013-03-23 08:57:00",
            "post_id": "501709",
            "reply_to_id": "501699"
        },
        {
            "user_name": "Benzmann",
            "text": "í flestum tilfellum þá er þetta fólk sem þú kallar \"grúskara\" menntað á þessu sviði, en hafa ekki tök á því að finna sér vinnu við þetta, svo það grípur til svona aðgerða til þess að ná að borga reikningana sína",
            "date": "2013-03-23 11:08:00",
            "post_id": "501721",
            "reply_to_id": "501709"
        },
        {
            "user_name": "hagur",
            "text": "Ekkert af þessu sem þú nefnir er lögverndað starfsheiti.  T.d er kerfisfræðingur ekki lögverndað starfsheiti, því getur hvaða tölvugrúskari sem er kallað sig kerfisfræðing eða tölvara.  Sama gildir um hönnuði, vefsíðuhönnuði o.þ.h.  Það má hver sem er bera þessa titla.\nSvo eru líka lögvernduð starfsheiti sem snúa að tölvum, t.d Tölvunarfræðingar.  Það má enginn kalla sig slíkan nema hafa lokið háskólanámi í tölvunarfræði.",
            "date": "2013-03-23 15:28:00",
            "post_id": "501747",
            "reply_to_id": "501721"
        },
        {
            "user_name": "intenz",
            "text": "Mér finnst að allt *fræðingur og *hönnuður ætti að vera lögverndað.\nBjánalegt að hver sem er geti bara kallað sig vefsíðuhönnuð og stofnað fyrirtæki sem selur sig út á slíku. Og geri það mjög illa og komi óorði á þennan bransa, eins og þessi Vefstofa t.d.",
            "date": "2013-03-23 16:07:00",
            "post_id": "501750",
            "reply_to_id": "501747"
        },
        {
            "user_name": "axyne",
            "text": "Þarf ekki að vera staðlað próf eftir menntun sem veita lögverndun? samanber sveinsprófi hjá iðnaðarmönnum.",
            "date": "2013-03-23 16:30:00",
            "post_id": "501757",
            "reply_to_id": "501750"
        },
        {
            "user_name": "upg8",
            "text": "Í stað þess að titla þig hönnuð þá getur þú einfaldlega sagt að þú takir að þér að hanna og forrita vefsíður. Að vera grafískur hönnuður er t.d. lögverndað starfsheiti en þú gætir hugsanlega titlað þig sjálflærðan. \nEinfalt dæmi um hversu mikið kjaftæði það getur verið að dæma listamenn eftir því hvaða formlega menntun þeir hafa, -þá er hægt að nefna Peter Jackson og Quentin Tarantino, þeir hættu báðir ungir í námi. Það stafar engum hætta af því þótt þú sért að hanna vefsíður eða grafík, þótt það geti átt um margar aðrar greinar. Það getur haft bein áhrif á heilsu fólks að matreiða og þú getur valdið því skaða. Þú getur drepið fólk ef þú ferð að titla þig arkítekt og ferð að smíða háhýsi... en gangi ykkur vel að finna leið til að drepa með tölvugrafík án þess að það sé trúarlegs eðlis.\nÞað er mikið af lærðu fólki sem skortir reynslu og bara gapir það er svo vant því að vera að skrifa eitthverjar ritgerðir. Láttu verkin tala, það hafa ekki allir efni á að vera að borga háskólagengnu fólki fyrir vinnu sem er ekki alltaf betri en hjá sjálfmenntuðu fólki.",
            "date": "2013-03-23 17:15:00",
            "post_id": "501763",
            "reply_to_id": "501757"
        },
        {
            "user_name": "hkr",
            "text": "Tja.. ekki beint drepið fólk en ef fólk setur upp vefverslun sem er ekki nægilega örugg að þá getur það haft vissar afleiðingar.\nEn annars með arkitektúr, að þá er ég nokkuð viss um að það séu byggingarverkfræðingar sem sjáum að háhýsi standist vissar kröfur enda er verkfræði lögverndað.\nÉg er líka nokkuð viss um að þú myndir ekki ráða Gunna útí bæ til þess að hanna sjálfstýringu í Boeing flugvél eins og þú myndir láta hann hana næsta háhýsi, bara af því að hann kann smá á C eða smíðað kofa upp í sveit.\nÞetta snýst kannski ekki beint um ábyrgð, heldur að þegar þú hefur lokið vissu námi að þá færðu vissan titil og það að hver sem er getur notað þennan titil, óháð reynslu og menntun, er ekki jákvætt fyrir stéttina.",
            "date": "2013-03-23 18:04:00",
            "post_id": "501773",
            "reply_to_id": "501763"
        },
        {
            "user_name": "upg8",
            "text": "Auðvitað á fólk ekki að titla sig eitthvað nema það sé verðskuldað, en ég get bætt við Steven Spielberg... honum var hafnað inngöngu í hefðbundna kvikmyndaskóla svo hann lærði ensku í staðin. Hann fékk ekki prófgráðu fyrr en eftir að hann varð frægur... hræðilegt alveg og skömm fyrir leikstjórastéttina",
            "date": "2013-03-23 18:17:00",
            "post_id": "501777",
            "reply_to_id": "501773"
        },
        {
            "user_name": "Gislinn",
            "text": "Arkitekt er líka lögverndað. Annars þá er fullt af fólki sem lærði verkfræði á sama tíma og ég sem ég myndi aldrei treysta til að hanna hús fyrir mig.  \n /offtopic",
            "date": "2013-03-23 18:19:00",
            "post_id": "501778",
            "reply_to_id": "501777"
        },
        {
            "user_name": "appel",
            "text": "Réttur fólks til að vinna við það sem það vill er stjórnarskrárvarinn.\nEnd of discussion.",
            "date": "2013-03-23 19:23:00",
            "post_id": "501780",
            "reply_to_id": "501778"
        },
        {
            "user_name": "hagur",
            "text": "Væntanlega að undangenginni menntun eftir því sem við á.",
            "date": "2013-03-23 20:01:00",
            "post_id": "501785",
            "reply_to_id": "501780"
        },
        {
            "user_name": "urban",
            "text": "Þetta er reyndar gríðarleg einföldun.\nÞar sem að þú mátt einfaldlega ekki kalla þig lögvernduðu starfsheiti nema geta sýnt uppá það.\nþú getur alveg unnið sem smiður, en þú mátt ekki kalla þig húsasmíðameistara nema vera búinn með meistaranám og álíka.",
            "date": "2013-03-23 20:07:00",
            "post_id": "501787",
            "reply_to_id": "501785"
        },
        {
            "user_name": "natti",
            "text": "Þessi umræða minnir mig á umræðuna um að Ljósmyndari sé lögverndað vinnuheiti.\nUpphafleg rök/ástæða snérist í kringum framköllun, og að ljósmyndarar væru að vinna með hættuleg efni, sem er ótrúlega fáheyrt í nútímanum.\nÍ kringum þá umræðu stigu einmitt sumir faglærðir Ljósmyndarar fram og lýstu yfir áhyggjum sínum á \"áhugaljósmyndurum\", því þar sem áhugamenn væru jú ekki faglærðir, þá væru þeir líklegir til að gera hlutina illa og koma slæmu orði á stéttina.\nÞessi hópur, rétt eins og sumir hérna, er á algjörum villigötum.\nNám kennir auðvitað ákveðin undirstöðuatriði, en það er engin trygging á gæðum.\nRétt eins og það er enginn skortur á faglærðum ljósmyndurum sem eiga það til að taka hræðilegar ljósmyndir, og rukka svo fyrir það.\nÞað geta alveg verið til rök fyrir því að Ljósmyndari eigi að vera lögverndað vinnuheiti, en \"gæði\" er sannarlega ekki eitt af þeim.\nÞað er alveg sjálfsagt að fyrir hverja stétt sé til eitthvað lögverndað vinnuheiti sem einstaklingar geta náð sér í í gegnum nám.\nÞó það væri ekki nema bara til þess að þeir sem hafa eytt nokkrum árum í skólagöngu geti á einhvern hátt aðgreint sig frá öðrum.\n(Á þessum nótum má alveg segja að það sé ekkert að því að þeir sem hafi eytt tíma í ljósmyndunarnám fái að eiga starfsheitið \"Ljósmyndari\".)\nEn það er engin áskrift á gæði.\nEinstaklingurinn á bakvið <insertnamevefhönnunarfyrirtæki> gæti vel verið búinn með eitthvað margmiðlunarnám, jafnvel forritun, það hefur bara ekkert með það að segja hvort viðkomandi nýti sér free template eða ekki, eða hversu vel síðan er skrifuð.\nVerkin tala fyrir sig. Í nær öllum stéttum byggja einstaklingar upp orðspor. \nÞað væri gaman ef þið gætuð safnað saman rökum fyrir því að vefhönnuður eða önnur \"tölvugrúsk\"-related starfsheiti ættu að vera lögvernduð.\nÞó með þeim takmörkunum að gæði og hvort einstaklingar noti free template eða ekki séu ekki valid rök.\nAthugsasemdin frá hkr er t.d. dæmi um valid rök (ábyrgð) að mínu mati:",
            "date": "2013-03-23 21:45:00",
            "post_id": "501803",
            "reply_to_id": "501787"
        },
        {
            "user_name": "Gúrú",
            "text": "Ef þetta væri rétt hjá þér þá væri þetta EoD, en þetta er ekki rétt hjá þér:\nOg þar með (og hefur nú) hefst umræðan um það hvort að almannahagsmunir krefjist þess að lögvernda tölvugrúsk.",
            "date": "2013-03-23 21:50:00",
            "post_id": "501804",
            "reply_to_id": "501803"
        },
        {
            "user_name": "tdog",
            "text": "Höfum bara hugfast að atvinnumaður er ekki endilega fagmaður, og fagmaður er endilega ekki atvinnumaður.",
            "date": "2013-03-23 23:31:00",
            "post_id": "501814",
            "reply_to_id": "501804"
        },
        {
            "user_name": "Haxdal",
            "text": "Sé ekki pointið í því að lögvernda starfsheitið Vefhönnuður, ekkert sem kemst nálægt því að krefjast þess ...\nEkki heldur almennt Tölvugrúsk, kemur ekkert nálægt almannahagsmunum.  ónei einhver ófaglærður gaur gerði við tölvuna mína og núna virkar hún ekki lengur! .. ohnoescallthecoastguardandthedepartmentofjustice...\nKerfisfræðingur og Tölvunarfræðingur er góð leið til að skilja á milli þá sem hafa formlega tölvumenntun og þá sem hafa óformlega menntun, þótt mér finnist nú orðið Kerfisfræðingur vera flottara en það er bara persónuleg skoðun \n  Það mætti kannski upplýsa almenning betur um muninn á þessum tvennum.\nOg Atvinnuljósmyndaradæmið er úrelt,  ljósmyndarar eru löngu hættir að meðhöndla hættuleg efni til framköllunar svo það ætti að fella niður þá lögverndum en þetta er ekki þráðurinn til að vera að rífast um einhverja ljósmyndastarfsheiti.",
            "date": "2013-03-23 23:42:00",
            "post_id": "501816",
            "reply_to_id": "501814"
        },
        {
            "user_name": "intenz",
            "text": "Af hverju ætti Vefhönnuður ekki að vera lögverndað, rétt eins og Grafískur hönnuður?",
            "date": "2013-03-24 01:12:00",
            "post_id": "501824",
            "reply_to_id": "501816"
        },
        {
            "user_name": "Haxdal",
            "text": "Grafískur Hönnuður ætti ekki heldur að vera lögverndað..  Engir almannahagsmunir þar á ferð.\nSkulum bara afgreiða hvað mér finnst um lög \n8/1996\n á einu bretti.\n1. verkfræðinga, \nJá\n2. tæknifræðinga, \nJá\n \n(ef þetta er það sem ég held að þetta sé)\n3. arkitekta (húsameistara), \nJá\n4. byggingafræðinga, \nJá\n5. [húsgagna- og innanhússarkitekta (húsgagna- og innanhússhönnuða) eða hluta þessa starfsheitis],1) \nNei\n6. iðnfræðinga, \nJá\n7. [landslagsarkitekta (landslagshönnuða) …], \nNei\n8. skipulagsfræðinga, \nJá\n[9. raffræðinga], \nJá\n (er þetta ekki rafvirkjadótið?)\n[10. tölvunarfræðinga], \nMeh, er á báðum áttum\n[11. grafískra hönnuða.] \nNei\nOg while we're at it,  hvaða lög fjalla um lögverndun á Ljósmyndara starfsheitinu .. Google/Alþingis search -fuið mitt er að faila ..",
            "date": "2013-03-24 01:27:00",
            "post_id": "501829",
            "reply_to_id": "501824"
        },
        {
            "user_name": "beggi90",
            "text": "Það geta orðið alvarleg slys útfrá illa hönnuðum húsgögnum.\nAnnars er held ég að flestir hérna þekki dæmi um mjög hæfa ólærða \"Tölvugrúskara\" og mjög óhæfa lærða.\nEn það er þeirra ólærðu að skapa sér nafn og láta dæma eftir verkum sínum. Yfirleitt erfiðara fyrir þá að fá störf því þeir geta ekki vippað prófi uppá borðið.\nSé ekki að almannahagsmunir séu hér í beinni hættu.",
            "date": "2013-03-24 01:59:00",
            "post_id": "501832",
            "reply_to_id": "501829"
        },
        {
            "user_name": "Haxdal",
            "text": "Rétt, en varla almannahagsmunir í húfi.  Ohnoesþessigaurselurstólsemgeturbrotnað!call112andthefiredepartment.\nOft verið alvarleg slys útaf húsgögnum sem líklegast \"faglærðir húsgagnasmiðir\" hafa hannað ala t.d. Ikea.",
            "date": "2013-03-24 02:45:00",
            "post_id": "501833",
            "reply_to_id": "501832"
        },
        {
            "user_name": "capteinninn",
            "text": "Góðar umræður, er sammála því að það er erfitt að banna fólki að sinna tölvugrúski sem hefur ekki menntað sig í því en það er spurning hvort það séu einhver samtök fyrir menntað fólk í tölvugreinum sem myndi reyna að setja sig betur fram sem heild eins og t.d. málarar hafa verið að gera með að auglýsa að fólk fái menntaða málara til sín \"til að þetta sé gert almennilega\".\nVeit að langflestir sem eru að rukka fyrir vinnu í tölvugrúski gera það vel þrátt fyrir að vera með gráðu í því eða ekki en ég held að vandamálið fyrir hinn almenna borgara að hann veit ekki hvað gæti talist vera góð hönnun á síðunni og hvað væri ekki, hann veit ekki hvort að einhver sé að taka ókeypis wordpress layout, henda inn nokkrum myndum inn í það og selja þetta á tugi þúsunda í staðinn fyrir fagmannlega uppsetta vefsíðu.",
            "date": "2013-03-24 03:29:00",
            "post_id": "501836",
            "reply_to_id": "501833"
        },
        {
            "user_name": "dori",
            "text": "Það versta fyrir stéttina sem heild er ekki það að það sé ófaglært fólk sem er að vinna við þetta. Það versta er \"áhugafólk\" sem fer framhjá reglum um rekstur sem aðrir þurfa að fara eftir og undirbýður. Það býr til ranghugmyndir um verðmæti vinnunnar. Þetta er einn af þeim punktum sem atvinnuljósmyndararnir voru með. En það fynda er að útaf reglum um lögverndun þá mátti þetta fólk sem var í samkeppni við þá ekki reka fyrirtækið sitt löglega.\nHvað lærum við af því? Ef hlutir sem fólk getur lært upp á sitt einsdæmi og orðið fært í, eins og tölvugrúsk eða ljósmyndun, eru lögverndaðir þá stoppar það ófaglærða ekkert í því að bjóða þjónustuna sína. Við værum bara að búa til annað vandamál sem ég gæti ímyndað mér að væri mun verra fyrir samfélagið á endanum.\nBtw. þessi listi yfir lögvernduð starfsheiti er ekki tæmandi. Vantar t.d. félagsráðgjafa inn í þetta.",
            "date": "2013-03-24 11:10:00",
            "post_id": "501851",
            "reply_to_id": "501836"
        },
        {
            "user_name": "appel",
            "text": "Hægt er að lögvernda starfsheiti, og er það aðallega gert að því markmiði að vernda öryggi annarra.\nT.d. að byggingaverkfræðingur er lögverndað, því sá sem kallar sig byggingaverkfræðing hefur gengið í gegnum háskólanám og er með þá menntun sem þarf til að geta hannað burðarþol mannvirkja. Ef mannvirki eru hönnuð bara af Jóni úti í bæj sem hefur enga menntun og kunnáttu til þess þá er það hættulegt fyrir fólk.\nEn það að lögvernda vefsíðuhönnun eða forritun væri einsog að banna fólki að syngja eða glamra á gítar því það hefur ekki gengið í gegnum tónlistarnám. Auk þess hefði slík lögverndun ekkert með öryggi annarra að gera.\nÉg hef lært það síðan ég byrjaði að vinna í tölvugeiranum árið 1995 að háskólanám í tölvunarfræði er enginn gæðastimpill. Hef unnið með mörgum tölvunarfræðingum sem eru æði misjafnir. Í raun er engin ástæða til að lögvernda \"tölvunarfræðings\" heitið, þetta þykir þeim töff sem lítið kunna, en þeir sem eru tölvunarfræðingar og kunna eitthvað kalla sig bara forritara eða sérfræðing.\nEn lögverndun á alltaf að vera á þeirri forsendu að verið sé að vernda öryggi annarra (nei, ekki starfsöryggi, heldur líf og heilsu fólks).",
            "date": "2013-03-24 16:53:00",
            "post_id": "501889",
            "reply_to_id": false
        },
        {
            "user_name": "upg8",
            "text": "Ef ekki væri fyrir ófaglært fólk þá væri ansi mikið af verkefnum send út til erlendra aðila sem eru með miklu ódýrari þjónustu heldur en faglærðir íslendingar eru að bjóða uppá. Það á sérstaklega við um ýmsa grafíkvinnslu enda eru allir með INTERNET... Globalization... þeim meiri kröfur og kjaftæði sem ákveðnar stéttir setja upp, þeim sterkari verður samkeppni frá öðrum löndum.\nÉg er sjálfur t.d. að hanna húsgögn sem ég er að undirbúa sölu á. Ég fullyrði að það sem ég er að undirbúa sé vandaðara en margt það sem faglærðir hafa verið að hanna. Ég nýti hverja stund sem ég hef utan vinnu til þess að læra sjálfur og hef jafnvel kennslubækur á klósettinu.. Ég stúdera ýmis framleiðsluferli frá iðnbyltingunni og til nútímans. Ég hef metnað fyrir því sem ég er að gera og stend og fell með því enda ætla ég að gera, allt í mínu nafni. Stefnan er að gera sem mest sjálfur þótt ég þurfi auðvitað að fá nokkur stikki framleidd fyrir mig af fagaðilum. Held að ég geti haft betra gæðaeftirlit með sjálfum mér heldur en eitthverjum unglingum sem vinna í verksmiðjum í Asíu eða austur Evrópu við að setja saman vörur eftir faglært fólk. Ég á samt pottþétt eftir að vera skotinn niður fyrir tilraunir mínar, af fagaðilum...",
            "date": "2013-03-24 16:57:00",
            "post_id": "501890",
            "reply_to_id": "501889"
        },
        {
            "user_name": "appel",
            "text": "Skv. OP þá má Bill Gates ekki vinna við tölvur, því hann lauk ekki háskólanámi og er því ekki með leyfi stjórnvalda að vinna við að búa til hugbúnað.\nÉg meina, ímyndið ykkur ef heimurinn væri svona, klikkað.",
            "date": "2013-03-24 17:36:00",
            "post_id": "501897",
            "reply_to_id": "501890"
        },
        {
            "user_name": "upg8",
            "text": "12 nöfn á fólki sem hefur ekki lokið hefðbundnu námi í tæknigeiranum, hlotið heimakennslu eða er/var sjálflært. Semsagt flest fólk sem hefur unnið til afreka án þess að hafa \nréttar\n prófgráður. Það er hægt að telja upp miklu fleira fólk og sérstaklega ef leitað væri í fleiri greinar heldur en í tæknigeiranum\nBill Gates (Microsoft)\nMark Zuckerberg (Facebook)\nSteve Jobs (Apple)\nSteve Wozniak (Apple)\nAshley Qualls startaði vefsíðufyrirtæki 15 ára gömul og hætti í skóla, 17 ára hafði hún þénað yfir milljón dollara.... skamm skamm\nBram Cohen (BitTorrent)\nGeorge Eastman (uppfinningamaður, stofnandi Kodak)\nBenjamin Franklin, uppfinningamaður\nThomas Edison uppfinningamaður\nHenry Ford (Ford)\nMichael Dell (Dell)",
            "date": "2013-03-24 18:25:00",
            "post_id": "501902",
            "reply_to_id": "501897"
        },
        {
            "user_name": "Output",
            "text": "Þetta er relevant ef af þú ert snillingur eins og allir þessir.",
            "date": "2013-03-24 20:11:00",
            "post_id": "501917",
            "reply_to_id": "501902"
        }
    ],
    "date": "2013-03-24 16:53:00"
}
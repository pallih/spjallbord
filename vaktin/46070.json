{
    "forum_title": "Koníakstofan",
    "id": "46070",
    "title": "Atvinnumál",
    "url": "https://spjall.vaktin.is/viewtopic.php?f=9&t=46070",
    "posts": [
        {
            "user_name": "rapport",
            "text": "Sælir\nNú þegar mikið er talað um bætta stöðu Íslands eftir hrun o.þ.h. hver finnst ykkur vera staðan í atvinnumálum þeirra sem eru í tölvugeiranum?\nÞað hefur verið nokkuð auglýst undanfarið bæði opinberlega og svo hefur heyrst af tilraunum fyrirtækja til að \"púlla\" fólk í gegnum tengslanet þeirra sem þar vinna.\nÞar sem ég er í opinbera geiranum, þá er enn bullandi kreppa og búið að ákveða að kreppan verði viðvarandi út árið 2012 (skv. fjárlögum)...\nHver er ykkar tilfinning?\nEr upp- eða niðurgangur?",
            "date": "2012-02-27 15:05:00",
            "post_id": "424313",
            "reply_to_id": false
        },
        {
            "user_name": "hagur",
            "text": "Ég sé ekki betur en að það sé fínn uppgangur.\nÁ mínum vinnustað er verið að auglýsa eftir fólki trekk í trekk og það gengur í raun lítið að fá \"almennilegt\" fólk til starfa.  Lítið um umsóknir og það sem kemur inn er oftast fólk með litla eða enga starfsreynslu úr geiranum.\nÞað er erfitt að fá gott fólk, greinilegt að allt góða fólkið er þegar í fínum djobbum.  Held einmitt að head-hunting sé eina leiðin til að fá virkilega gott fólk í dag.",
            "date": "2012-02-27 15:48:00",
            "post_id": "424327",
            "reply_to_id": "424313"
        },
        {
            "user_name": "Gúrú",
            "text": "Svo \nnákvæmlega\n það sem að einhver með mjög mikla reynslu í tæknigeiranum sagði mér um daginn að það er bara undarlegt.",
            "date": "2012-02-27 16:08:00",
            "post_id": "424331",
            "reply_to_id": "424327"
        },
        {
            "user_name": "tomasjonss",
            "text": "Hvaða vinnustaður er það með leyfi?",
            "date": "2012-02-27 16:15:00",
            "post_id": "424332",
            "reply_to_id": "424331"
        },
        {
            "user_name": "hagur",
            "text": "Advania, áður þekkt sem Skýrr",
            "date": "2012-02-27 16:31:00",
            "post_id": "424336",
            "reply_to_id": "424332"
        },
        {
            "user_name": "rapport",
            "text": "Ég sammála um að það sé uppgangur, það er a.m.k. mín tilfinning.\nSérstaklega hjá fólki sem er frjótt og hefur getu til að gera eitthvað nýtt og/eða algjörlega öðruvísi sbr. þessi sprotafyrirtæki sem hafa verið að spretta upp.\nFólk hefur sett peninga á hakann og fór í að láta þannig hluti ganga upp, af tvennu illu að skapa eitthvað fyrir sjálft sig á lúsar launum frekar en að vinna fyrir einhvern annan á lúsar launum.\nReynsla er mikils virði og það er dýrara en oft áður að þjálfa fólk upp þar sem það er varla hægt að sjá af starfsmanni til að leiðbeina nýja fólkinu því að það er keyrt á 120% afköstum.",
            "date": "2012-02-27 17:31:00",
            "post_id": "424351",
            "reply_to_id": "424336"
        },
        {
            "user_name": "eeh",
            "text": "Segðu mér eitt hvernig fær maður starfsreynslu í þessum geira?\nÉg hét að það væri með því að fá vinnu en er það kanski vitleisa hjá mér.\nHef lent í því að fá neitun af því að ég væri ekki með reinslu og ég spyr venjulega til baka hvar ég get fengið þessa reynslu  \n \nFyrirtæki þurfa að gefa fólki tækifæri á því að vinna sér inn reinslu, ef öll fyrirtæki vildu bara fá fólk með reynslu þá á endanum verður bara fólk til sem fær þessi svör, því miður þú ert ekki með reynslu.\nSvo þetta með góða fólkið, hvernig vita fyrirtækin hver er góður eða ekki ef það fær ekki að sanna sig?",
            "date": "2012-02-27 17:56:00",
            "post_id": "424356",
            "reply_to_id": "424351"
        },
        {
            "user_name": "AciD_RaiN",
            "text": "Þegar ég sótti um vinnu hjá vodafone þá hafði ég enga reynslu og vissi varla hvernig átti að senda sms (kannski ekki alveg) og þrátt fyrir það hvernig ég lít út þá hafði gaurinn bara trú á mér miðað við hvaðan ég væri að koma í lífinu og hann setti mig til að byrja með í símasölu. Á fyrsta mánuðinum var ég söluhæsti starfsmaður vodafone ever þannig að þeir ákváðu að prófa að láta mig fara lengra og enn þann dag í dag er einn af fyrrum yfirmönnum mínum að hafa samband og bjóða mér vinnu og minna mig á að ef mig vantar meðmæli þá er hann með góð meðmæli handa mér. Svona hefur þetta verið á flestum vinnustöðum sama hvað ég á að gera og sama hvernig launin eru þá vinn ég bara mína vinnu vel og er fljótur að læra og oftast er markmiðið að ná að toppa einhver met sem hafa verið sett í því sem ég er ráðinn til að gera. Í dag er ég reyndar öryrki en það væri gaman að getað komist í hlutastarf við eitthvað sem tengist tölvum og þá helst vélbúnaði en þar sem maður býr í 1000 manna samfélagi þá er ekki beint markaður fyrir það. Það á að sjálfsögðu að gefa fólki séns ef það er með góð meðmæli sama hvort það sé með tattoo í andlitinu eða stórt nef eða eitthvað... KAnnski enginn sammála mér en þetta er mín skoðun",
            "date": "2012-02-27 18:08:00",
            "post_id": "424361",
            "reply_to_id": "424356"
        },
        {
            "user_name": "worghal",
            "text": "það má líkja þessu við WOW þegar fólk fær ekki inn í raids af því að það er ekki með achievement fyrir að drepa endakallana þar, þá hugsar maður hvernig í andskotanum á ég að fá achievementið þegar það þarf achievementið til að fá inn í raid...",
            "date": "2012-02-27 18:09:00",
            "post_id": "424362",
            "reply_to_id": "424361"
        },
        {
            "user_name": "cartman",
            "text": "Ég er algjörlega sammála þessu. Minn vinnustaður er búinn að vera að auglýsa lengi og það er mjög erfitt að fá gott fólk.",
            "date": "2012-02-27 18:19:00",
            "post_id": "424363",
            "reply_to_id": "424362"
        },
        {
            "user_name": "Minuz1",
            "text": "Pug, færð ekki að fara í HC raiding guild nema hafa HC raiding reynslu, kemst léttilega í gegnum fyrstu bossa í PUG án þess að hafa reynslu á raidinu.\nKynnir þér tactic, lærir á classinn þinn og vinnur skipulega að því að kynnast fólkinu í guildinu sem þú ert að sækja um hjá.\nSama með atvinnu...fólk á ekki rétt á því að fyrirtæki þjálfi það upp frá grunni í starfi sem sækir um, það kostar gríðarlega fjármuni.\nEf þú sækir um og kemur vel framm með góðan bakgrunn frá öðru starfssviði þá er mun líklegra á fólk fái starfið.\nNákvæmlega sama í báðum tilvikum.",
            "date": "2012-02-27 18:35:00",
            "post_id": "424366",
            "reply_to_id": "424363"
        },
        {
            "user_name": "hagur",
            "text": "Þetta er góður punktur.  Vandamálið er að það er umtalsverð fjárfesting fyrir fyrirtæki að ráða inn manneskju sem hefur enga reynslu og stundum varla þekkingu á því sem starfið snýst um.  Eðlilega vilja fyrirtæki því ráða fólk með reynslu og þekkingu.\nHjá okkur leggjum við próf fyrir umsækjendur sem okkur lýst vel á og þannig getur fólk sem ekki hefur starfsreynslu alveg sýnt fram á góða þekkingu og getu til að leysa verkefnið.  Þeir sem koma vel út úr prófinu eiga góðan séns á að hneppa starfið.",
            "date": "2012-02-27 18:37:00",
            "post_id": "424368",
            "reply_to_id": "424366"
        },
        {
            "user_name": "tomasjonss",
            "text": "Væri nú skemmtilegt ef menn hentu hér inn hver þessi fyrirtæki eru svo kannski einhverjir vaktarar geti nælt sér í eitthvað að gera",
            "date": "2012-02-27 19:07:00",
            "post_id": "424373",
            "reply_to_id": "424368"
        },
        {
            "user_name": "Nuketown",
            "text": "hvernig próf?\nmér finnst próf oft ekki segja neitt um kunnáttu manneskju..",
            "date": "2012-02-27 19:44:00",
            "post_id": "424389",
            "reply_to_id": "424373"
        },
        {
            "user_name": "cartman",
            "text": "Það er oft sem að fyrirtæki leggja forritunarpróf fyrir umsækjendur. \"hvernig myndir þú leysa eftirfarandi ......\"\nOg þá er verið að athuga hvort umsækjandi hefur ákveðna þekkingu. t.d. á hönnunarmynstrum og þess háttar.",
            "date": "2012-02-27 20:16:00",
            "post_id": "424398",
            "reply_to_id": "424389"
        },
        {
            "user_name": "Gúrú",
            "text": "Eitthvað sem að athugar kunnáttu manneskju er sjálfkrafa próf. Generalizationið þitt er mjög kjánalegt.",
            "date": "2012-02-27 20:18:00",
            "post_id": "424401",
            "reply_to_id": "424398"
        },
        {
            "user_name": "Klemmi",
            "text": "Eins kjánalegt og það er, þá í flestum tilfellum:\nMenntun > Reynsla\nSvo hættið að kvarta yfir því að fá svör um að þið hafið ekki reynslu og skellið ykkur í skóla",
            "date": "2012-02-27 20:57:00",
            "post_id": "424414",
            "reply_to_id": "424401"
        },
        {
            "user_name": "natti",
            "text": "Well...\nWhat he said...\nEn vil bæta við.\n\"Fyrir hrun\" var meira um að fyrirtæki voru tilbúin til að ráða \"óreynt\" fólk og þjálfa það upp.\nDepending á hvert starfið er, þá voru fyrirtæki oft að gera ráð fyrir 6-12 mán í \"þjálfun\" áður en starfsmaðurinn var farinn að gera eitthvað af viti...\n\"Eftir hrun\" er meira um að fyrirtæki vilji bara fá fólk sem getur komið og byrjað strax að vinna.\nVarðandi \"\nhvernig fær maður starfsreynslu\n\" spurninguna:\nMeð því að byrja á botninum: Verkstæði->Símsvörun->Notendaaðstoð->Notendaþjónusta->insertsteps->kerfisstjóri->hópstjóri->deildarstjóri->forstöðumaður->framkvæmdastjóri->forstjóri.\n(Já það eru alveg dæmi um að menn hafi farið alla leiðina upp...)\nAnnað sem vert er að nefna, að mörg fyrirtæki gefa mönnum tækifæri á að \"þróast\" í starfi, og oft eru ný/laus störf auglýst innan fyrirtækisins fyrst áður en auglýst er t.d. í fjölmiðlum.\nÞannig er núverandi starfsfólki gefið kostur á að færa sig innan fyrirtækisins upp á við.\nDæmi: \n1. Byrjar á verkstæði/uppsetningarborði og sérð eingöngu um uppsetningu á vélum skv fyrirfram ákveðnum leiðbeiningum.\n2. Þegar starf losnar, þá kemstu í símsvörun og ferð að aðstoða fólk þegar það gleymir lykilorðinu sínu og/eða aðstoð við uppsetning á prenturum. Öll flóknari verk skrifaru niður og sendir áfram til \"tæknimannahópsins\", og ert tengiliður því þeir nenna ekki að tala við notendur beint.\n3. Þegar starf losnar, þá flyturu þig yfir í tæknimannahópinn.\nOg svo framvegis....\n^^\nand what he said.",
            "date": "2012-02-27 21:12:00",
            "post_id": "424418",
            "reply_to_id": "424414"
        },
        {
            "user_name": "KermitTheFrog",
            "text": "Hvernig á fólk að öðlast reynslu ef það er bara ráðið fólk með mikla reynslu?\nDafuq!",
            "date": "2012-02-27 21:14:00",
            "post_id": "424420",
            "reply_to_id": "424418"
        },
        {
            "user_name": "dori",
            "text": "Það \nvar\n verið að svara þessu. Also, það hefur verið prufað að láta óreynt fólk öðlast reynslu með því að gefa því ábyrgð hérna á Íslandi. Það var tilraun sem endaði ekki vel.",
            "date": "2012-02-27 21:21:00",
            "post_id": "424421",
            "reply_to_id": "424420"
        },
        {
            "user_name": "rapport",
            "text": "Þið eruð búnir að fara í ástandið hjá \"sérfræðingum\" og \"tölvunarfræðingum\".\nÉg vil meina að ástandið sé svona líka hjá þeim sem sinna notendaþjónustu, 1.level support í síma og vettvangsþjónustu.\nFinnst a.m.k. erfitt að spotta verðuga kandídata og auglysingar gefa takmarkað vel af sér...",
            "date": "2012-02-28 11:07:00",
            "post_id": "424537",
            "reply_to_id": "424421"
        },
        {
            "user_name": "natti",
            "text": "Hvort er þá vandamálið að menn séu \"of hæfir\" eða \"ekki nógu hæfir\" ?\nFyrsta stig þjónusta er fyrst og fremst \"human-skills\" og þjónustulund. \nOg ef menn hafa áhuga þá eru þeir fljótir að læra.\nEf að menn \"kunna of mikið\" þá nenna þeir ekki að vera lengi í 1. level support...\nAuglýsingar gefa oft takmarkað af sér... og ráðningarskrifstofur ennþá minna.\nÉg hef (sem betur fer) bara einusinni þurft að vera viðloðinn svona ráðningarferli, fara yfir umsóknir oþh. \nEn þá var auglýst innanhúss, ráðningarskrifstofu, fjölmiðlar, og á heimasíðu fyrirtækisins.\nÞað fór nú samt þannig að það fannst ekki starfskraftur fyrr en ég auglýsti starfið hérna á vaktinni...",
            "date": "2012-02-28 11:52:00",
            "post_id": "424544",
            "reply_to_id": "424537"
        },
        {
            "user_name": "rapport",
            "text": "Ef einhver hefur áhuga á að vinna við 1.level support í lang stærsta tölvuumhverfi landsins, senda mér PM.",
            "date": "2012-02-28 12:06:00",
            "post_id": "424547",
            "reply_to_id": "424544"
        },
        {
            "user_name": "AciD_RaiN",
            "text": "Veistu ég gæti alveg hugsað mér að vinna við eitthvað þannig en þar sem ég er á Siglufirði þá er það bara ekki í boði...",
            "date": "2012-02-28 12:44:00",
            "post_id": "424558",
            "reply_to_id": "424547"
        },
        {
            "user_name": "eeh",
            "text": "Búinn að senda þér",
            "date": "2012-02-28 12:46:00",
            "post_id": "424559",
            "reply_to_id": "424558"
        },
        {
            "user_name": "eeh",
            "text": "Sæll\nMáttu gefa hjá hverju þetta er ?\nEr áhugasamur.",
            "date": "2012-02-28 21:45:00",
            "post_id": "424710",
            "reply_to_id": false
        },
        {
            "user_name": "ORION",
            "text": "Myndi senda þér pm enn ég er bara í svo góðri vinnu...  \nVar kominn i gegnum hálft bréf áður en ég fattaði",
            "date": "2012-02-28 22:03:00",
            "post_id": "424716",
            "reply_to_id": "424710"
        },
        {
            "user_name": "GuðjónR",
            "text": "Hey!! hvar eru % mínar??  \n \nViltu ekki fá að vita launin fyrst?",
            "date": "2012-02-28 22:21:00",
            "post_id": "424722",
            "reply_to_id": "424716"
        },
        {
            "user_name": "tomasjonss",
            "text": "Er ekki nánast allt betra en að vera án vinnu til lengri tíma?",
            "date": "2012-02-28 23:06:00",
            "post_id": "424738",
            "reply_to_id": "424722"
        },
        {
            "user_name": "GuðjónR",
            "text": "Nei.",
            "date": "2012-02-28 23:24:00",
            "post_id": "424746",
            "reply_to_id": "424738"
        },
        {
            "user_name": "inservible",
            "text": "Djöfull er ég ánægður með rapport! Hefði viljað sjá svona post þegar að ég var að byrja.",
            "date": "2012-02-29 01:00:00",
            "post_id": "424758",
            "reply_to_id": "424746"
        },
        {
            "user_name": "Daz",
            "text": "Atvinnumál í tölvugeiranum og atvinnumál í opinbera geiranum eru ósambærilegir hlutir akkúrat núna. Það virðist vera næg eftirspurn eftir fólki með einhverskonar tölvuþekkingu en á sama tíma er einmitt verið að skera niður hjá hinu opinbera. \nStundum vildi ég að ég hefði almenna þekkingu á einhverju kerfi sem er hægt að selja, en ekki fáránlega sérhæfða vinnustaðarþekkingu sem skilar mér engu annarstaðar. Í það minnsta er maður ekki atvinnulaus akkúrat núna",
            "date": "2012-02-29 01:30:00",
            "post_id": "424763",
            "reply_to_id": "424758"
        },
        {
            "user_name": "flöffí",
            "text": "Ég kláraði MCTS - Kerfisfræðinga nám hjá Prómennt rétt fyrir jól og var að ná MS 70-680 (Windows 7) gráðunni í síðustu viku.\nGetur einhver gefið mér hugmynd um á hvaða stöðum ég gæti sótt um starf, því fleiri því betri. Ég er búinn að sækja um hjá advanía og meniga, hef bara ekki hugmynd hvar ég get sótt um annarstaðar ! Hef alldrei sótt um tölvustarf áður.",
            "date": "2012-03-05 16:30:00",
            "post_id": "426382",
            "reply_to_id": "424763"
        },
        {
            "user_name": "lukkuláki",
            "text": "Það er nú ekki mikið mál að ímynda sér hvar þú ættir að sækja um, td. öll tölvuverkstæðin.  \n \nþað er um ansi marga staði að ræða og ég er satt að segja hissa á að þú skulir þurfa að fá aðstoð við þetta og hafir ekki getað hugsað þér upp nema tvo staði til að sækja um á.\nHvað get ég sagt sumir nenna bara ekki að þurfa að hafa fyrir hlutunum. Þú uppskerð eins og þú sáir. MCTS er ekki kerfisfræðinám það er kerfisstjórinn og það er munur þar á.",
            "date": "2012-03-05 17:58:00",
            "post_id": "426402",
            "reply_to_id": "426382"
        },
        {
            "user_name": "flöffí",
            "text": "Jahá...\nÉg var aðeins og fljótur á mér að skrifa, þetta átti ekki að vera kerfisfræðinga heldur kerfisstjórnunar námskeið hjá prómennt eins og þetta heitir nú hjá þeim. \nÞetta er einfaldlega ekki spurning um að nenna ekki að hafa fyrir hlutunum, Hr.lukkuláki. Ef það væri nú málið hefði ég ekki fengið 920/1000 í mjög þungu prófi, ég hef mikinn mettnað í að ná langt ég er bara að byrja.\nÉg hef engan starfs bakgrunn í tölvum, ég veit hvaða hlutverk kerfisstjóri á í fyrirtæki en hef alldrei sótt um starf fyrir slíkt og veit einfaldlega ekki hvar ég á að sækja um, það er málið.\nHvað á ég annars að gera á tölvuverkstæði ? Ég er með MS gráðu í Windows 7!",
            "date": "2012-03-05 18:32:00",
            "post_id": "426410",
            "reply_to_id": "426402"
        },
        {
            "user_name": "lukkuláki",
            "text": "920 .. montinn ? Þetta segir ekkert mikið um þig annað en að þú áttir semi gott með að læra þetta og hefur trúlega áhugan, hvað tókstu prófið oft ?\nÞú hefur auðvitað haldið að menn stæðu fyrir utan prófstofuna með ráðningarsamninginn.\nHvað heldurðu eiginlega að menn á tölvuverkstæðum séu að vinna með ? Jú þeir eru að gera við tölvur allskonar viðgerðir og það er heilmikil vinna með Win 7 algerlega ómetanleg reynsla.\nEinhvern staðar verða menn að byrja og ég myndi halda að það væri auðveldast að fá vinnu á verkstæðum í dag. Þar öðlastu mikla reynslu í að nota windows 7 bilanagreina og tala við viðskiptamenn meðal annars og þessi reynsla er einmitt mikils virði. Svo er oft í boði að fá sig færðan yfir í aðrar deildir til dæmis sem kerfisstjóri.\nEfast um að þú dettir beint inn í starf sem kerfisstjóri með ekkert nema þetta nám á bakinu en það getur gerst en alls ekki nema þú hafir rænu á að sækja um.",
            "date": "2012-03-05 19:30:00",
            "post_id": "426418",
            "reply_to_id": "426410"
        },
        {
            "user_name": "flöffí",
            "text": "Tók prófið einusinni.\nKanski ekki montinn en mjög stoltur af sjálfum mér, lærði alldrei í grunnskóla, hékk bara í tölvuleikjum og hugsaði ekki útí neitt, endaði eftir 10 bekkinn að vinna við byggingariðnað í 7 ár, ólærður og á skítakaupi (mér að kenna auðvitað).\nNáði að safna mér smá aur til þess að bæta þekkingu mína á stýrikerfum og server og fór í prómennt og lærði þar á Windows 7 og SBS 2011 í von um að fá vinnu við eithvað sem mig langar að gera í framtíðinni.\nÞú getur skitið yfir það eins og þú vilt og kallað mig montinn og hvað annað, ég skil bara ekki þessi svör hérna, ég er einungis að biðja um smá hjálp við að benda mér í rétta átt frá þeim sem hafa verið í svipaðari stöðu og ég er í.\nÞú þarft ekkert að hjálpa mér ef þú vilt það ekki, ég bara hélt að ég væri betur settur með að spyrja fólk sem vinnur í þessum geira og hvað ég ætti að gera, eins og ég sagði áðan er þetta fyrsta sinn\nsem ég sæki um starf á þessu sviði, ég tók þessa gráðu svo að mín umsókn hjá fyrirtækjum væri ekki bara sett beint í \"nei\" listann þegar væri farið yfir hana, þar sem ég hef ekkert annað að sýna frammá.",
            "date": "2012-03-05 19:55:00",
            "post_id": "426425",
            "reply_to_id": "426418"
        },
        {
            "user_name": "lukkuláki",
            "text": "Þau eru algerlega óteljandi fyrirtækin sem þú getur sótt um vinnu hjá.\nNánast öll fyrirtæki sem eru með fleiri en 10 starfsmenn eru með kerfisstjóra í dag.\nÞú ert auðvitað að þessu á afleitum tíma þú ert reynslulaus og það er atvinnuleysi. Ég þekki kerfisstjóra með reynslu sem eru atvinnulausir.\nEn til að benda þér á eitthvað þá geturðu prófað að sækja um hjá:\nNýherji\nCapacent\nBankarnir\nRíkisstofnanir\nSímafyrirtækin\nTryggingastofnun\nSjúkrahúsin\nOpin Kerfi\nAuglýsingastofur\nFjölmiðlar\nAthugaðu á ráðningaskrifstofum. radning.is - vinna.is - tvinna.is\nÞetta: \nhttp://tvinna.is/jobs/kerfisstjori-5\nAthugaðu þetta: \nhttp://vinna.is/?PageId=e4c103cc-281b-4feb-9bf6-1755124bb11b\nOg ekkert vera að setja það fyrir þig hvort það sé verið að auglýsa eftir fólki eða ekki um að gera að senda inn umsóknir á starfsmanna/mannauðsstjóra.",
            "date": "2012-03-05 20:29:00",
            "post_id": "426428",
            "reply_to_id": "426425"
        },
        {
            "user_name": "natti",
            "text": "Og auðvitað: skoða atvinnuauglýsingarnar í DV/Fréttablaðinu/Morgunblaðinu... það er oft verið að auglýsa eftir einhverjum tölvudjobbum á hina og þessa staði.\nBasically það sem lukkuláki sagði...\nMeð enga reynslu og engan bakrunn í tölvum, þá eru tölvuverkstæðin bæði góður og raunhæfur staður til að byrja á, ef þú kemst þar að.\nFærð líka fullt af auka þekkingu og reynslu útúr því.\nOg getur svo unnið þig þannig upp... Annaðhvort innanfyrirtækisins eða milli fyrirtækja.",
            "date": "2012-03-05 21:40:00",
            "post_id": "426433",
            "reply_to_id": "426428"
        }
    ],
    "date": "2012-02-28 21:45:00"
}
{
    "forum_title": "Allt annað...",
    "id": "60453",
    "title": "Skriðdreki til sölu",
    "url": "https://spjall.vaktin.is/viewtopic.php?f=67&t=60453",
    "posts": [
        {
            "user_name": "gullig",
            "text": "Ég hef til sölu M4 Sherman skriðdreka. Skriðdrekinn var notaður af Bandaríkjamönnum í Túnis frá 1943 - 1944. Síðan þá hefur hann ekki verið notaður í hernaðarlegum tilgangi. Skriðdrekinn var til sýnis á hersafni í Norður Dakóta frá 1965 til 1982. Hann var keyptur til Íslands árið 1982 og hefur verið í einkaeigu síðan.\nMynd af skriðdreka af sömu tegund.\nSkriðdrekinn er í góðu ásigkomulagi, það er þó eitthvað að í hægra belti (sennilega er ein lega farin). Það er hægt að keyra skriðdrekann þrátt fyrir þetta. Drekinn er ekki götuskráður og erfitt gæti reynst að fá hann götuskráðan. Hann hefur að mestu staðið óhreyfður í geymslu frá 82. \nÞað fylgir eitt auka belti með og kennsla á drekann. Enginn skotfæri fylgja með og eru skotfærin ólögleg á Íslandi. Skriðdrekinn er í geymslu í Hafnarfirði. Það er hægt að koma að skoða hann á virkum dögum frá 8 - 16, eða eftir samkomulagi. Hringið bara á undan.",
            "date": "2014-04-07 18:59:00",
            "post_id": "558553",
            "reply_to_id": false
        },
        {
            "user_name": "Yawnk",
            "text": "Jahá, er þessi góður innanbæjarsnattari? hvað eyðir hann á hundraði?",
            "date": "2014-04-07 19:03:00",
            "post_id": "558557",
            "reply_to_id": "558553"
        },
        {
            "user_name": "gullig",
            "text": "Hægt er að koma og skoða skriðdrekann frá 8-16 á virkum dögum, eða eftir samkomulagi. Hafið bara samband fyrst.",
            "date": "2014-04-07 19:05:00",
            "post_id": "558558",
            "reply_to_id": "558557"
        },
        {
            "user_name": "hrafn1995",
            "text": "Hef mögulega áhuga, hvað væri sanngjarnt verð fyrir allan pakkann",
            "date": "2014-04-07 19:08:00",
            "post_id": "558560",
            "reply_to_id": "558558"
        },
        {
            "user_name": "aggibeip",
            "text": "Smá forvitni..\nHver er verðmiðinn á svona tæki ?",
            "date": "2014-04-07 19:08:00",
            "post_id": "558561",
            "reply_to_id": "558560"
        },
        {
            "user_name": "gullig",
            "text": "Ég veit ekki hversu mikils virði hann er, þess vegna óska ég eftir tilboðum. Skriðdrekinn er hluti af dánarbúi og hann hafði mikið tilfinningalegt gildi.\nMér þykir sennilegt að hann fari nokkuð ódýrt. Við værum helst til í að selja hann á safn og það hann gæti farið á mjög lítinn pening ef einhvert safn hefur áhuga á drekanum.",
            "date": "2014-04-07 19:11:00",
            "post_id": "558564",
            "reply_to_id": "558561"
        },
        {
            "user_name": "tdog",
            "text": "Ertu til í að láta inn myndir af skriðdrekanum?",
            "date": "2014-04-07 19:15:00",
            "post_id": "558565",
            "reply_to_id": "558564"
        },
        {
            "user_name": "MrSparklez",
            "text": "Reyklaus ?",
            "date": "2014-04-07 19:16:00",
            "post_id": "558566",
            "reply_to_id": "558565"
        },
        {
            "user_name": "gullig",
            "text": "Ég þarf að skjótast niðureftir á morgun, ég get tekip myndir þá og sett þær inn á morgun. Drekinn er annars að öllu leiti sambærilegur þessum á myndinni fyrir utan það að það eru ekki málaðar stjörnur á hann og það er ekki vélbyssa á toppnum.",
            "date": "2014-04-07 19:39:00",
            "post_id": "558577",
            "reply_to_id": "558566"
        },
        {
            "user_name": "vesley",
            "text": "Færð held ég töluvert meiri pening ef þú selur hann úr landi.. \nMiðað við stutt google eru þeir alveg frá 100-400 þús USD",
            "date": "2014-04-07 19:50:00",
            "post_id": "558580",
            "reply_to_id": "558577"
        },
        {
            "user_name": "lukkuláki",
            "text": "Fokk! þar fór það.\nVar farinn að sjá fyrir mér ákveðið notagildi í þessu",
            "date": "2014-04-07 20:21:00",
            "post_id": "558585",
            "reply_to_id": "558580"
        },
        {
            "user_name": "GuðjónR",
            "text": "Það hefur margt sérstakt dottið í sölu hérna á Vaktinni, en þetta toppar allt held ég",
            "date": "2014-04-07 20:25:00",
            "post_id": "558586",
            "reply_to_id": "558585"
        },
        {
            "user_name": "Stuffz",
            "text": "er hlaupið langt og mjótt á honum eins og á myndinni eða styttra og feitara?",
            "date": "2014-04-07 20:30:00",
            "post_id": "558589",
            "reply_to_id": "558586"
        },
        {
            "user_name": "Maakai",
            "text": "fylgir varadekk líka með?",
            "date": "2014-04-07 20:44:00",
            "post_id": "558593",
            "reply_to_id": "558589"
        },
        {
            "user_name": "Klaufi",
            "text": "Verðhugmynd?",
            "date": "2014-04-07 20:45:00",
            "post_id": "558594",
            "reply_to_id": "558593"
        },
        {
            "user_name": "Garri",
            "text": "Væri þetta fyrir viku.. þá hefði ég stimplað þetta strax sem apríl gabb!\nAnnars, þá hefði mátt setja auglýsinguna öðruvísi upp.\nDæmi.\nEru nágrannarnir eitthvað leiðinlegir við þig?\nEf svo er, ekki gefast upp. Lausnin er innan seilingar. Ég er með tækið fyrir þig. \nTada..",
            "date": "2014-04-07 20:53:00",
            "post_id": "558596",
            "reply_to_id": "558594"
        },
        {
            "user_name": "gullig",
            "text": "Hlaupið er langt og mjótt, mig minnir að það hafi staðið 70 eða 75mm í bæklingnum sem fylgir með skriðdrekanum. Við viljum helst fá a.m.k. 4 milljónir fyrir hann.",
            "date": "2014-04-07 20:54:00",
            "post_id": "558598",
            "reply_to_id": "558596"
        },
        {
            "user_name": "capteinninn",
            "text": "Væri í lagi að ég kæmi að skoða hann þegar þú ert við?, hef ekki efni á að kaupa hann en mér finnst þetta mjög áhugavert og væri til í að sjá skriðdreka með eigin augum.\nAnnars skal ég láta einn vita af þessu sem hefur áhuga á alls konar hlutum en ég lofa engu um áhuga hjá honum á drekanum.",
            "date": "2014-04-07 22:07:00",
            "post_id": "558605",
            "reply_to_id": "558598"
        },
        {
            "user_name": "IL2",
            "text": "https://www.facebook.com/hinrik.steinsson\nBúinn að hafa samband við þennan?",
            "date": "2014-04-07 22:25:00",
            "post_id": "558606",
            "reply_to_id": "558605"
        },
        {
            "user_name": "AsgeirM81",
            "text": "gæti verið að Víkingasveitinn myndi hafa áhuga, um að gera að hafa samband við þá, ættir þá að geta fengið eitthvað meira fyrir, sem og við gætum mögulega séð hann í Action.",
            "date": "2014-04-07 22:33:00",
            "post_id": "558607",
            "reply_to_id": "558606"
        },
        {
            "user_name": "Frikkasoft",
            "text": "Skriðdreki... ég hélt að þetta væri einhver mass turn vél, kom skemmtilega á óvart",
            "date": "2014-04-07 22:36:00",
            "post_id": "558608",
            "reply_to_id": "558607"
        },
        {
            "user_name": "gullig",
            "text": "Ég þakka ábendingarnar. Ég veit ekki hvort Víkingasveitin hafi áhuga á að nota 70 ára gamalt stríðstæki, mundi kannski virka á mótmælendur á Austurvelli \n En endilega ef þið vitið um áhugasama kaupendur, endilega látið þá vita. Það ætla 2 að koma og skoða hann á morgun.\nÉg ræddi við bifvélavirkja og lögfræðing í kvöld og það er sennilega lítið mál að fá leyfi til að keyra hann ef steypt er fyrir byssuhlaupið.",
            "date": "2014-04-07 23:37:00",
            "post_id": "558611",
            "reply_to_id": "558608"
        },
        {
            "user_name": "ManiO",
            "text": "Hve mikil er eyðslan í innanbæjarsnatti?",
            "date": "2014-04-07 23:55:00",
            "post_id": "558613",
            "reply_to_id": "558611"
        },
        {
            "user_name": "JohnnyRingo",
            "text": "1.175 MPG / 200.19 L/100km \nhttp://www.wwiiequipment.com/index.php? ... &Itemid=57",
            "date": "2014-04-08 00:11:00",
            "post_id": "558616",
            "reply_to_id": "558613"
        },
        {
            "user_name": "AsgeirM81",
            "text": "Miða við wikipedia, þá á hann að komast 193 km á tankinum, 660 lítrar(svo um 342 lítrar pr 100 km), en tekur aðeins 80 oct eldsteyti, svo gæti reynst erfitt að koma honum í gang.",
            "date": "2014-04-08 00:18:00",
            "post_id": "558617",
            "reply_to_id": "558616"
        },
        {
            "user_name": "Arnarmar96",
            "text": "Ég er ekki að fatta hvort þetta sé djók eða ekki.. MIG LANGAR AÐ SJÁ MYNDIR! (það var einn skriðdreki á landinu og í bænum minnir mig bara um daginn!)",
            "date": "2014-04-08 06:10:00",
            "post_id": "558630",
            "reply_to_id": false
        },
        {
            "user_name": "Yawnk",
            "text": "340L per 100 km, nokkuð gott!",
            "date": "2014-04-08 07:07:00",
            "post_id": "558632",
            "reply_to_id": "558630"
        },
        {
            "user_name": "Ulli",
            "text": "Mæta með hann á austurvöll til að mótmæla!",
            "date": "2014-04-08 09:27:00",
            "post_id": "558636",
            "reply_to_id": "558632"
        },
        {
            "user_name": "spankmaster",
            "text": "Stríðsminja safnið á Reyðafirði er flott safn og ég væri allveg til í að sjá svona grip á slíkum stað. Datt bara í hug að nefna það, Ég er ekkert tengdur því á nokkurn hátt en mér finnst að þú ættir að prufa að setja þig í samband við þá",
            "date": "2014-04-08 21:16:00",
            "post_id": "558692",
            "reply_to_id": "558636"
        },
        {
            "user_name": "gullig",
            "text": "Það hefur verið mikill áhugi á gripnum, einkum hjá söfnum. Við ætlum að taka við tilboðum í skriðdrekann fram á fimmtudagskvöld, þá fer hann til hæstbjóðanda. Hann var prufukeyrður á bílastæði í dag og hann er í fullkomnu lagi fyrir utan skrölt í hægra belti, sem ég held að sé legan í einu hjólinu. Ég tók myndband af kvikindinu og er að reyna að koma því inn á youtube.",
            "date": "2014-04-09 00:07:00",
            "post_id": "558719",
            "reply_to_id": "558692"
        },
        {
            "user_name": "Nariur",
            "text": "Mér sýnist að þú getir grætt fúlgur fjár á því að selja hann til útlanda.",
            "date": "2014-04-09 00:41:00",
            "post_id": "558721",
            "reply_to_id": "558719"
        },
        {
            "user_name": "vikingbay",
            "text": "Er ekki gaman að halda svona kvikindi á klakanum?\nÞeir eru aldeilis ekki margir hérna...\nog ég myndi halda að það sé enginn að fara flytja svona inn eitthvað á næstunni",
            "date": "2014-04-09 02:57:00",
            "post_id": "558729",
            "reply_to_id": "558721"
        },
        {
            "user_name": "Argat",
            "text": "Verst að hann er ekki til í bláu hefði rokið á hann",
            "date": "2014-04-09 03:38:00",
            "post_id": "558733",
            "reply_to_id": "558729"
        },
        {
            "user_name": "slapi",
            "text": "Það er til annar skriðdreki hérna sem ég hef keyrt meira að segja.\n Það er einhver eins manns sem ég man ekkert hvað heitir.",
            "date": "2014-04-09 06:38:00",
            "post_id": "558737",
            "reply_to_id": "558733"
        },
        {
            "user_name": "I-JohnMatrix-I",
            "text": "Auðvitað er gaman að halda svona græju á klakanum en ef ég ætti svona dreka og gæti valið milli þess að selja hann hér heima á 4 - 10 milljónir eða selja hann út á 30 - 40 milljónir þá væri ég ekki lengi að hugsa mig um.",
            "date": "2014-04-09 10:45:00",
            "post_id": "558746",
            "reply_to_id": "558737"
        },
        {
            "user_name": "Batrell",
            "text": "Hvernig færi að breyta titlinum á þessu úr :\"Annað - t.d. símar, myndavélar, iPod...\" í \"Annað - t.d. símar, myndavélar, iPod... skriðdrekar o.fl.\"",
            "date": "2014-04-09 11:18:00",
            "post_id": "558748",
            "reply_to_id": "558746"
        },
        {
            "user_name": "GuðjónR",
            "text": "Síðbúið aprílgabb.\nNotandi bannaður.",
            "date": "2014-04-09 14:31:00",
            "post_id": "558759",
            "reply_to_id": "558748"
        }
    ],
    "date": "2014-04-08 06:10:00"
}
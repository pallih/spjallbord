{
    "forum_title": "Leikjasalurinn",
    "id": "57057",
    "title": "Forpanta PS4 að utan (UK)",
    "url": "https://spjall.vaktin.is/viewtopic.php?f=14&t=57057",
    "posts": [
        {
            "user_name": "thossi1",
            "text": "Sæl og blessuð.\nNú eru, að mér skilst, tæpir 3 mánuðir í að PlayStation 4 kemur út og maður er farinn að verða þó nokkuð spenntur fyrir því. \nBúinn að plana að fara askvaðandi í einhverja kvöldopnun þarna um mánaðamótin nóv/des með félögunum og ná mér í eintak.\nEn svo fékk ég smá högg í magann þegar ég heyrði einhvern vera að tala um að það væri búið að fresta þessu öllu saman fram yfir áramót (á Íslandi) vegna mikillar eftirspurnar utandlands.\nÞví spyr ég: Ef búið er að fresta komu PS4 til Íslands fram yfir áramót, er þá ekki góð hugmynd að forpanta tölvuna á t.d. Amazon.uk og flytja hana bara inn? (Þ.e.a.s. ef maður getur ómögulega beðið.)\nTékkaði á þessu á Amazon.uk og fór í gegnum allt ferlið allveg fram að \"Place Your Order\" og þá fæ ég að hún kostar ca. £297 Pund sem gera um 56.649 kr. (skv. heimasíðu Landsbankans).\nSíðan skoða ég Reknivél Tollstjóra og stimpla allt nokkuð rétt inn og fæ út:  \"Tollverð + Aðflutningsgjald\"   =   56.483 kr. + 14.510 kr.  =   71.000 kr. \nÞar sem ég er tiltölulega  nýr í að kaupa vörur utanlands þá langar mig einnig að spurja ykkur sérfræðingana hvort það séu ekki einhver fleiri gjöld og leiðindi sem þarf að borga af þessu.\nOg hvernig er reynslan af ábyrgðinni á Amazon? Sá að það var eitthvað Return Policy dæmi og var að pæla hvort það væri nokkuð mögulega utanlands. (Á samt bágt með að trúa því).\nTakk fyrir!\n- Þossi",
            "date": "2013-09-09 03:10:00",
            "post_id": "527732",
            "reply_to_id": false
        },
        {
            "user_name": "SneezeGuard",
            "text": "Er í sömu hugleiðingum. Væri flott ef einhver sem hefur reynslu á þessu gæti svarað.\nAnnað, hvernig er með rafmagn, er nóg að nota bara millistykki frá UK kló yfir í okkar kló? Þarf ekkert meira en það?",
            "date": "2013-09-09 15:13:00",
            "post_id": "527792",
            "reply_to_id": "527732"
        },
        {
            "user_name": "Arkidas",
            "text": "Millistykki var allavega nóg fyrir Wii tölvu sem ég pantaði af Amazon.",
            "date": "2013-09-09 16:46:00",
            "post_id": "527816",
            "reply_to_id": "527792"
        },
        {
            "user_name": "GullMoli",
            "text": "Ég veit til þess að það er hóp-pöntun í gangi á \nhttp://www.xbox360.is\n fyrir bæði Xbox One og PS4 en þær eru báðar fullbókaðar.\nHeyrðist sömuleiðis af Elko að Xbox One væri ekki væntanleg til þeirra fyrr en eftir áramót.",
            "date": "2013-09-09 17:04:00",
            "post_id": "527819",
            "reply_to_id": "527816"
        },
        {
            "user_name": "hkr",
            "text": "Þarft að bæta við vsk á þetta verð hjá þér, sem er 10% (held ég).\nÞá er vélin að koma á 78.841 kr. miðað við 297 GBP, sem ég reyndar skil ekki alveg þar sem að vélin á að kosta 349 GBP og það hækkar hana upp í 92.548 kr.",
            "date": "2013-09-09 18:09:00",
            "post_id": "527832",
            "reply_to_id": "527819"
        },
        {
            "user_name": "Arkidas",
            "text": "Breskur VSK dettur af í síðasta hluta kaupferlisins hjá Amazon ef verið er að senda annað en til Bretlands.",
            "date": "2013-09-09 18:19:00",
            "post_id": "527838",
            "reply_to_id": "527832"
        },
        {
            "user_name": "jonolafur",
            "text": "Já, bretar eru með 220v eins og við, þannig að það er nóg að vera með breytistykki fyrir klóna, Eða fara í BYKO og kaupa íslenska kló á ca. 100kr og skipta um.",
            "date": "2013-09-09 18:27:00",
            "post_id": "527839",
            "reply_to_id": "527838"
        }
    ],
    "date": "2013-09-09 03:10:00"
}
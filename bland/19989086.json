{"url": "https://bland.is/umraeda/hefur-einhver-reynslu-af-brjosklosi-sem-thrystir-a/19989086/?page=6339", "date": "2010-06-23 14:56:38", "id": "19989086", "items": [{"text": "Hefur einhver hérna reynslu af brjósklosi með alvarlegum þrengingum við mænu og þrýsting á taugar niður í fætur?\n\nEf svo er getur þú sagt mér aðeins frá?\n\nÉg er strand að bíða eftir að beiðni berist taugaskurðlækni og veit ekki hvað ég get gert í millitíðinni og hef áhyggjur af framhaldinu.", "title": "Hefur einhver reynslu af brjósklosi sem þrýstir á", "username": "Maddaman", "message_id": "19989086", "user_id": "42209", "response_to": null, "datetime": "2010-06-23 14:56:38", "datestring": "23. jún. '10, kl: 14:56:38"}, {"response_to": "19989086", "username": "KuTTer", "message_id": "19989138", "user_id": "90489", "datetime": "2010-06-23 15:00:10", "datestring": "23. jún. '10, kl: 15:00:10", "text": "Já, ég er með svona vinstameginn í bakinu/mjöðminni og það leiðir niður í vinstri löpp."}, {"response_to": "19989086", "username": "Almeida", "message_id": "19989140", "user_id": "128296", "datetime": "2010-06-23 15:00:23", "datestring": "23. jún. '10, kl: 15:00:23", "text": "Ég held að ef þú ert farin að finna fyrir lömun í fótum þá áttu að fara upp á slysó.. eins ef þú hættir að hafa stjórn á þvagi og saur."}, {"response_to": "19989140", "username": "Maddaman", "message_id": "19989221", "user_id": "42209", "datetime": "2010-06-23 15:04:53", "datestring": "23. jún. '10, kl: 15:04:53", "text": "Heilsugæslulæknir sendi mig í myndatöku í gær og hringdi svo í mig í dag og sagði mér að þetta væri útkoman.  Hann myndi svo senda beiðni til taugaskurðlæknis og ég þyrfti að bíða eftir að það yrði haft samband við mig þaðan."}, {"response_to": "19989221", "username": "Almeida", "message_id": "19989278", "user_id": "128296", "datetime": "2010-06-23 15:07:55", "datestring": "23. jún. '10, kl: 15:07:55", "text": "Vinkonu minni var sagt að labba labba labba og labba meira... það er víst hægt að labba sum brjósklos í burtu. (ef þau eru ekki of alvarleg)"}, {"response_to": "19989278", "username": "KuTTer", "message_id": "19989309", "user_id": "90489", "datetime": "2010-06-23 15:09:59", "datestring": "23. jún. '10, kl: 15:09:59", "text": "Nei það má ekki labba of mikið samt."}, {"response_to": "19989278", "username": "Maddaman", "message_id": "19989392", "user_id": "42209", "datetime": "2010-06-23 15:15:06", "datestring": "23. jún. '10, kl: 15:15:06", "text": "Ég dreg annan fótinn á eftir mér því hann er \"sofandi\" ekki full tilfinning í honum, þarf svona að sletta honum áfram og það er svo þreytandi fyrir skrokkinn fyrir utan að ég veit ekki hvort að það er í lagi.  Doksi sagði mér að taka því rólega - en mig langar svo út að labba og í sund."}, {"response_to": "19989221", "username": "KuTTer", "message_id": "19989283", "user_id": "90489", "datetime": "2010-06-23 15:08:31", "datestring": "23. jún. '10, kl: 15:08:31", "text": "Þetta er bara það sem fylgir þessu, held að það sé ekkert mikið hægt að gera í þessu nema aðgerð. Það var boðið mér að fara í aðgerð en svo varð ég ólétt, sem að fokkar þessu öllu upp."}, {"response_to": "19989221", "username": "júbb", "message_id": "20009488", "user_id": "40135", "datetime": "2010-06-24 16:47:47", "datestring": "24. jún. '10, kl: 16:47:47", "text": "Þú átt einmitt ekki að sitja því það veldur öðruvísi álagi á liðþófann. Þú átt annað hvort að standa eða liggja, helst liggja á bakinu. Svo um að gera að hreyfa sig eins mikið og mögulegt er."}, {"response_to": "20009488", "username": "það", "message_id": "20009528", "user_id": "113288", "datetime": "2010-06-24 16:50:11", "datestring": "24. jún. '10, kl: 16:50:11", "text": "hvað er best við hryggskekkju og verki í fót út frá brjósklosi?"}, {"response_to": "19989086", "username": "Mrsbrunette", "message_id": "19989288", "user_id": "1651", "datetime": "2010-06-23 15:08:48", "datestring": "23. jún. '10, kl: 15:08:48", "text": "Jább ég var í fyrra mjög slæm af brjósklosi, en vildi ekki fara í aðgerðina, fór til taukaskurðlæknis og hann sagði að hann gæti skorið mig, en ég vildi það ekki, vil reyna allt áður vegna þess að það er ekki endilega lausnins. Vildi ná mér betur og ég fór í sjúkraþjálfun og hvíldi mig og þetta tók alveg góðan tíma, en virkaði samt, en ég finn alveg að ég fæ samt krampa og svona en ekki eins mikið, en aðgerð fer ég ekki í nema nauðsynlega."}, {"response_to": "19989086", "username": "Marple", "message_id": "19989503", "user_id": "74216", "datetime": "2010-06-23 15:21:08", "datestring": "23. jún. '10, kl: 15:21:08", "text": "Sofa á bakinu, sofa á bakinu & sofa á bakinu!"}, {"response_to": "19989086", "username": "Svartfjallaland", "message_id": "19991875", "user_id": "42121", "datetime": "2010-06-23 17:44:25", "datestring": "23. jún. '10, kl: 17:44:25", "text": "Eitt sem hefur reynst mér mjög vel er að ef ég ligg á bakinu að hafa þá stóóóran feiiiiitan púða undir hnésbótunum, og ef þú liggur á hliðinni að sofa alltaf með púða milli hnjánna. Það léttur á hryggnum"}, {"response_to": "19989086", "username": "Maddaman", "message_id": "20007355", "user_id": "42209", "datetime": "2010-06-24 14:26:46", "datestring": "24. jún. '10, kl: 14:26:46", "text": "Ég náði sambandi við lækninn aftur og spurði hann hvort það væri eitthvað hægt að gera til að halda mér gangandi þangað til ég fæ boðun frá taugaskurðlækninum (hann sagðist ekki hafa þá reynslu að það væri hægt að flýta því ferli að ná á skurðlækninn) en hann sagði að það væri hægt að reyna tog hjá sjúkraþjálfara svo það er næsta skrefið."}, {"response_to": "20007355", "username": "múkka", "message_id": "20007408", "user_id": "102822", "datetime": "2010-06-24 14:29:40", "datestring": "24. jún. '10, kl: 14:29:40", "text": "Ertu ekki með verkjalyf og eitthvað annað til að geta sofið til gera lífið bærilegra?"}, {"response_to": "20007408", "username": "Maddaman", "message_id": "20007678", "user_id": "42209", "datetime": "2010-06-24 14:49:35", "datestring": "24. jún. '10, kl: 14:49:35", "text": "Bryð Ibufen og parkodín eins og brjóstsykur :("}, {"response_to": "20007355", "username": "marja", "message_id": "20007517", "user_id": "68547", "datetime": "2010-06-24 14:36:04", "datestring": "24. jún. '10, kl: 14:36:04", "text": "það er bara ekki rétt hjá honum. Maðurinn minn var orðinn þannig að hann gat varla gengið, var hættur að geta unnið og alveg sárþjáður. Læknirinn hann lagði hann inn yfir nótt á bráðamóttöku og morguninn eftir kom bæklunarlæknir (sú sem skar hann upp) og skoðaði hann og aðgerð ákveðin tveim dögum seinna. Svo það eru ráð til þess að flýta ferlinu ef allt er komið í óefni. Mér skilst að ef verkjunum fylgja krampar í fótum eða dofi í nára þá sé gripið strax inn í annars reyna þeir að draga það að gera aðgerð."}, {"response_to": "20007517", "username": "kollína", "message_id": "20008403", "user_id": "10309", "datetime": "2010-06-24 15:32:55", "datestring": "24. jún. '10, kl: 15:32:55", "text": "ég er búin að fara 2svar í brjósklos aðgerð. Í fyrra skiptið var ég orðin svo slæm að ég gekk í 90°vinkil, Ég var í nokkra mánuði í sjúkraþjálfun og togi áður en ég fékk loks tíma hjá skurðlækni og það var í desember og aðgerðin var gerð í janúar. Ég gat ekkert orðið gengið og varð að hætta í náminu sem ég var í, þegar ég svaf reyndist mér best að hafa kodda á milli fótana. Svo þegar þetta kom aftur upp 3 árum síðar þá fékk ég inn í aðgerð mun fljótar, en ég er með varanlega skemmda taug niður í fótinn eftir þetta. T.d ef ég stend í smá tíma þá fæ ég dofa og sting niður í fótinn og ef ég ligg of lengi þá fæ ég alveg að kenna á því."}, {"response_to": "20008403", "username": "Maddaman", "message_id": "20008859", "user_id": "42209", "datetime": "2010-06-24 16:06:23", "datestring": "24. jún. '10, kl: 16:06:23", "text": "Ég hef nefnilega mestar áhyggjur af einhverju svona varanlegum skemmdum sem koma ekki í ljós fyrr en eftirá."}, {"response_to": "20007355", "username": "bouanba", "message_id": "20008644", "user_id": "27628", "datetime": "2010-06-24 15:49:55", "datestring": "24. jún. '10, kl: 15:49:55", "text": "tog er þannig að þú ert látin leggjast á bekk. 2 Belti spennt um þig miðja og svo heldur annað við þig og vél sem að dregur í hitt og teygir þannig á þér. Þú ættir að lagast slatta við það"}, {"response_to": "20007355", "username": "júbb", "message_id": "20009499", "user_id": "40135", "datetime": "2010-06-24 16:48:28", "datestring": "24. jún. '10, kl: 16:48:28", "text": "Tog er mjög umdeilt, líka á meðal sjúkraþjálfara. Það er ýmislegt annað hægt að gera hjá sjúkraþjálfara sem er ekki eins umdeilt og togið."}, {"response_to": "20009499", "username": "það", "message_id": "20009554", "user_id": "113288", "datetime": "2010-06-24 16:52:34", "datestring": "24. jún. '10, kl: 16:52:34", "text": "af hverju segir þú það? Fullt af færum sjúkraþjálfurum nota tog....."}, {"response_to": "20009554", "username": "júbb", "message_id": "20009733", "user_id": "40135", "datetime": "2010-06-24 17:03:15", "datestring": "24. jún. '10, kl: 17:03:15", "text": "Já, og fullt af sjúkraþjálfurum sem nota ekki tog. Eins og ég sagði þá er þetta umdeild meðferð."}, {"response_to": "19989086", "username": "gjöll", "message_id": "20008617", "user_id": "31343", "datetime": "2010-06-24 15:47:53", "datestring": "24. jún. '10, kl: 15:47:53", "text": "Svínshryggurinn er alveg snilldar æfingagripur fyrir bakið, styrkir bak-og magavöðva."}, {"response_to": "19989086", "username": "O Ren Ishii", "message_id": "20008622", "user_id": "45803", "datetime": "2010-06-24 15:48:39", "datestring": "24. jún. '10, kl: 15:48:39", "text": "Jamm ....endaði í aðgerð!"}, {"response_to": "19989086", "username": "Maddaman", "message_id": "20008864", "user_id": "42209", "datetime": "2010-06-24 16:06:38", "datestring": "24. jún. '10, kl: 16:06:38", "text": "Ég hef verið slæm í mjaðmagrind alveg frá fyrsta barni og ég var í sjúkraþjálfun út af því og fór svo í bakskólann í Stykkishólmi.  Ég hef sofið með kodda á milli fótanna til að rétta grindina af í mörg ár og ég kynntist svínahryggnum í Stykkishólmi.  Ég lærði helling þar um hvernig á að beita sér dags daglega og hafði ekki fundið fyrir bakinu í 5 ár þegar þetta kom upp á."}, {"response_to": "19989086", "username": "Icy Box", "message_id": "20009548", "user_id": "73342", "datetime": "2010-06-24 16:51:41", "datestring": "24. jún. '10, kl: 16:51:41", "text": "ég veit ekki með mænuna en þetta leiddi mikið niður í báða fætur á mér en þó mun meira á annan.  Hjá mér virkar nudd, nudd, nudd og nudd hjá sjúkraþjálfa.  Passa hvernig ég beiti mér, hvernig ég sit o.s.frv.  Reyna að hreyfa mig, gera æfingar til að styrkja bakið og magavöðvana..."}, {"response_to": "19989086", "username": "Maddaman", "message_id": "20018601", "user_id": "42209", "datetime": "2010-06-25 01:41:41", "datestring": "25. jún. '10, kl: 01:41:41", "text": "Takk fyrir svörin allar/öll."}]}
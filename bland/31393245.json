{"url": "https://bland.is/umraeda/slit-a-sambud-hver-hefur-rett-til-ad-kaupa-hinn-ut-/31393245/?page=91", "date": "2017-07-29 20:18:58", "id": "31393245", "items": [{"text": "Ég og sambýlismaður minn til 22 ára eigum tvö börn og íbúð sem er skráð þannig 40/60, hann er skráður fyrir 60% eignarhlut. Ég vil borga hann út svo ég þurfi ekki að raska börnunum og jú svo erum við með einn hund sem ég fæ ekkert leyfi fyrir í hverri blokk. Ef hann á 60% hefur hann allan rétt yfir mig hver ákveður hvort ég eða hann megi borga hinn út ? Hef ég engan rétt ? Svo fyrst við erum búin að búa saman í 22 ár og borga alltaf allt jafnt þá tekur hann ekki í mál að skipta öllu 50/50, mér finnst þetta svo ótrúlega sárt allt, en hann hugsar bara um sjálfan sig, ekki hagsmuni okkar beggja eða barnanna sinna. Börnin hafa ákveðið að búa hjá mér. Hvað get ég gert, hver er minn réttur ?", "title": "Slit á sambúð, hver hefur rétt til að kaupa hinn út ?", "username": "Paprikka", "message_id": "31393245", "user_id": "335587", "response_to": null, "datetime": "2017-07-29 20:18:58", "datestring": "29. júl. '17, kl: 20:18:58"}, {"response_to": "31393245", "username": "ÓRÍ73", "message_id": "31393252", "user_id": "20092", "datetime": "2017-07-29 20:51:25", "datestring": "29. júl. '17, kl: 20:51:25", "text": "þetta er ástæðan fyrir að fólk giftir sig, þú öðlast engan rétt við sambúð, sama hve lengi."}, {"response_to": "31393252", "username": "Paprikka", "message_id": "31393256", "user_id": "335587", "datetime": "2017-07-29 21:02:59", "datestring": "29. júl. '17, kl: 21:02:59", "text": "Skil það vel og veit að ég öðlast engan rétt ef ég er ekki gift en getur hann einn ákveðið af því að hann er skráður fyrir 60% að hann megi borga mig út að ég hafi engan rétt til að borga hann út ?"}, {"response_to": "31393256", "username": "mymble", "message_id": "31393304", "user_id": "279395", "datetime": "2017-07-30 12:35:37", "datestring": "30. júl. '17, kl: 12:35:37", "text": "Nei hann getur það ekki. ÞEtta hlýtur að vera algjört samkomulag ykkar á milli"}, {"response_to": "31393245", "username": "ingbó", "message_id": "31393258", "user_id": "146104", "datetime": "2017-07-29 21:12:50", "datestring": "29. júl. '17, kl: 21:12:50", "text": "Þú getur krafist opinberra skipta - það eru engin lög sem segja að hann stjórni því hvort ykkar borgar hitt út eða hvernig skiptum verði háttað.  Ef þú telur að þú hafir lagt það mikið til eignamyndunar að skiptingin 60/40 sé ósanngjörn þá getur þú látið reyna á það hvort þér yrði dæmt meira en 40% heildareigna."}, {"response_to": "31393258", "username": "niniel", "message_id": "31393356", "user_id": "111462", "datetime": "2017-07-30 20:38:50", "datestring": "30. júl. '17, kl: 20:38:50", "text": "Er hægt að krefjast opinberra skipta við sambúðarslit?"}, {"response_to": "31393356", "username": "alboa", "message_id": "31393659", "user_id": "31118", "datetime": "2017-08-03 12:22:39", "datestring": "3. ágú. '17, kl: 12:22:39", "text": "Já.  kv. alboa"}, {"response_to": "31393356", "username": "ingbó", "message_id": "31393690", "user_id": "146104", "datetime": "2017-08-03 20:12:25", "datestring": "3. ágú. '17, kl: 20:12:25", "text": "Já, já. Mjög algengt."}, {"response_to": "31393245", "username": "TheMadOne", "message_id": "31393306", "user_id": "67426", "datetime": "2017-07-30 12:59:30", "datestring": "30. júl. '17, kl: 12:59:30", "text": "er þessi 40/60 skipting vegna þess að hann borgaði útborgun þegar þið keyptuð? Ég myndi halda að það væri best fyrir þig að fá ráðleggingar frá lögfræðingi hvort er hægt að fara fram á að hlutfallinu verði breytt. Það gæti þess vegna skipt máli af hvaða reikningi afborganirnar hafi verið greiddar ef þú ferð út í einhvern slag um þetta. Fáðu bara alveg á hreint hvar þú stendur í þessu, að þekkja ekki rétt sinn er yfirleitt forsendan fyrir því að maður er snuðaður."}, {"response_to": "31393245", "username": "tóin", "message_id": "31393311", "user_id": "161670", "datetime": "2017-07-30 13:27:06", "datestring": "30. júl. '17, kl: 13:27:06", "text": "Þú talar við lögfræðing og athugar hver réttur þinn er - ég hefði hins vegar haldið að eignahlutaskiptingin myndi halda sér (þyrfti eitthvað meiriháttar til að breyta henni), en ef hún er hreyfanleg þá er hún væntanlega hreyfanleg í báðar áttir, þ.e. ef að þú véfengir hana þá getur hinn aðilinn væntanlega tekið til varna með þeim rökum að í raun ætti hann meira en skráður eignahlutur sýnir."}, {"response_to": "31393245", "username": "Kaffinörd", "message_id": "31393312", "user_id": "177967", "datetime": "2017-07-30 13:35:23", "datestring": "30. júl. '17, kl: 13:35:23", "text": "Eftir 22 ár og börnin ákveða að búa hjá öðru foreldrinu. Hefði haldið að hitt foreldrið myndi fá mikla höfnunartilfinningu"}, {"response_to": "31393312", "username": "Paprikka", "message_id": "31393341", "user_id": "335587", "datetime": "2017-07-30 19:28:35", "datestring": "30. júl. '17, kl: 19:28:35", "text": "Hann átti 2 miljónir þegar við keyptum og setti þær þarna inn. Sko skítt svo sem með þessi eignarskipti, samt ekki, en mig langar að kaupa hann út svo að börnin mín þurfi ekki að flytja og jafnvel skipta um skóla. Á sínum tíma þegar við keyptum íbúðina þá vildi hann hafa skiptin 50/50 en ég var svo vitlaus af því að hann átti þessar 2 miljónir að hafa þetta 40/60, guð hjálpi mér ef hann hefði sagt já þegar ég stakk uppá 100/0. Auðvitað finnst mér súrt búin að búa með þessum manni hafa alltaf borgað jafnt á við hann, greitt útaf sameiginlegum greiðsluþjónustreikningi að honum finnist við ekki bara eiga að skipta þessu jafnt og hugsa um hag barnanna okkar. Hefði ég sem sagt bara átt að borga 40% af lánunum, fasteignargjöldum og tryggingum, maður spyr sig ! Ég er alls ekki að biðja um meira en að hafa þetta jafnt."}, {"response_to": "31393341", "username": "ert", "message_id": "31393351", "user_id": "37456", "datetime": "2017-07-30 20:13:27", "datestring": "30. júl. '17, kl: 20:13:27", "text": ""}, {"response_to": "31393341", "username": "bfsig", "message_id": "31393361", "user_id": "241775", "datetime": "2017-07-30 20:49:58", "datestring": "30. júl. '17, kl: 20:49:58", "text": "Tvær spurningar."}, {"response_to": "31393341", "username": "Gale", "message_id": "31393391", "user_id": "92836", "datetime": "2017-07-30 23:55:56", "datestring": "30. júl. '17, kl: 23:55:56", "text": "\"Hefði ég sem sagt bara átt að borga 40% af lánunum, fasteignargjöldum og tryggingum, maður spyr sig \""}, {"response_to": "31393391", "username": "bfsig", "message_id": "31393454", "user_id": "241775", "datetime": "2017-07-31 17:57:42", "datestring": "31. júl. '17, kl: 17:57:42", "text": "Ósammála. Þessi gjöld snúa að notkun á íbúðinni, hún nýtti hana að sama magni. Fasteignagjöld eru skattur og tryggingar er rekstrarkostnaður. Vextir eru rekstrarkostnaður.  Að hún borgi 50% niður höfuðstól er óeðlilegt aftur á móti. Það er sá sparnaður sem er lagður til hliðar og er verið að leysa út núna."}, {"response_to": "31393312", "username": "Paprikka", "message_id": "31393343", "user_id": "335587", "datetime": "2017-07-30 19:38:46", "datestring": "30. júl. '17, kl: 19:38:46", "text": "Börnin vilja ekki fylgja honum, þegar maður eins og hann hefur áunnið sér það að börnin vilji ekki fylgja þér þá veit ég ekki hvort þú hafir rétt á höfnunartilfinningu. Ég reyndar held að hann búi ekki heldur yfir þannig tilfinningu heldur er það pínu me, myself and I dæmi í gangi, ekki hvort að börnin hans eigi að flytja eða hann."}, {"response_to": "31393343", "username": "Kaffinörd", "message_id": "31393365", "user_id": "177967", "datetime": "2017-07-30 20:58:18", "datestring": "30. júl. '17, kl: 20:58:18", "text": "Vá bara vá. Þetta fer að verða efni í Bold and the beautiful atriði eða álíka"}, {"response_to": "31393365", "username": "mymble", "message_id": "31393378", "user_id": "279395", "datetime": "2017-07-30 22:06:36", "datestring": "30. júl. '17, kl: 22:06:36", "text": "Hvað er að þér?"}, {"response_to": "31393378", "username": "Kaffinörd", "message_id": "31393382", "user_id": "177967", "datetime": "2017-07-30 22:54:20", "datestring": "30. júl. '17, kl: 22:54:20", "text": "Hvað er að mér ?  Ég er ekki höfundur þessa þráðar og ef höfundur heldur að  ég a.m.k. ætli aðhafa einhverja meiri samúð með öðrum aðila n.b. verandi bara með aðra hlið málsins er það hinn mesti misskilni gur."}, {"response_to": "31393382", "username": "TheMadOne", "message_id": "31393405", "user_id": "67426", "datetime": "2017-07-31 08:14:37", "datestring": "31. júl. '17, kl: 08:14:37", "text": "slakaðu á, hún hefur bara sína hlið og er að biðja um ráð vegna raunverulegs vandamáls. Þú hefur ekki hugmynd um hvað hefur gengið á og innleggshöfundurinn hefur ekkert verið að tala illa um hinn aðilann nema svarað hvers vegna börnin vilji vera hjá henni."}, {"response_to": "31393405", "username": "Kaffinörd", "message_id": "31393508", "user_id": "177967", "datetime": "2017-08-01 06:58:45", "datestring": "1. ágú. '17, kl: 06:58:45", "text": "Ég er alveg slakur en greinilega ekki höfundur þráðsrins sem er kominn í baráttuham og líklegast beina leið í dómssal"}, {"response_to": "31393245", "username": "S.O.A", "message_id": "31393646", "user_id": "29832", "datetime": "2017-08-03 00:10:12", "datestring": "3. ágú. '17, kl: 00:10:12", "text": "Talaðu við lögrfræðing það er hægt að fara fram á uppboð vegna obinbera skipta. Og þar geturu boðið í þessi 60%  Það er líka hægt að láta sölumetana og þú kaupir hann svo út. Það er líka hægt að setja hana á sölu með forgangkaupsrétt. Þannig að þegar kemur fyrsta tilboð í eignina býðst þér að honum að kaupa."}, {"response_to": "31393245", "username": "kria123", "message_id": "31393667", "user_id": "313776", "datetime": "2017-08-03 15:57:28", "datestring": "3. ágú. '17, kl: 15:57:28", "text": "Þú verður að fara til lögfræðings með þetta. Þú ert alls ekki réttindalaus, en vissulega stendur þú mun verr ógift."}, {"response_to": "31393245", "username": "ingbó", "message_id": "31393691", "user_id": "146104", "datetime": "2017-08-03 20:17:17", "datestring": "3. ágú. '17, kl: 20:17:17", "text": "Fáðu ráðleggingar lögfræðings. !!!!"}]}
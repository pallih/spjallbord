{"url": "https://bland.is/umraeda/skattframtalsspurning-thid-sem-buid-i-utlondum/30563898/?page=1145", "date": "2014-03-08 12:34:50", "id": "30563898", "items": [{"text": "Ég flutti til Noregs haustið 2012 og er með lögheimili hér (í noregi).  Var að skoða framtalið mitt á rsk.is og sé að ég er samkvæmt þeim skráð með lögheimili á íslandi - er þetta rugl sem ég þarf að leiðrétta eða er þetta normið á framtalinu?  Þetta er fyrsta framtalið þar sem ég hef búið allt tekjuárið hér og er bara að telja fram barnalífeyri frá Tryggingastofnun og leigutekjur af íbúðinni minni á þessu framtali.", "title": "Skattframtalsspurning - þið sem búið í útlöndum", "username": "Pandóra", "message_id": "30563898", "user_id": "1992", "response_to": null, "datetime": "2014-03-08 12:34:50", "datestring": "8. mar. '14, kl: 12:34:50"}, {"response_to": "30563898", "username": "Júlí 78", "message_id": "30563947", "user_id": "245905", "datetime": "2014-03-08 13:06:19", "datestring": "8. mar. '14, kl: 13:06:19", "text": "Varstu búin að tala við Þjóðskrá um fluting til útlanda? Þú getur prófað að tala við þá þar og getur líka talað við þá hjá ríkisskattstjóra."}, {"response_to": "30563947", "username": "Pandóra", "message_id": "30564323", "user_id": "1992", "datetime": "2014-03-08 16:39:39", "datestring": "8. mar. '14, kl: 16:39:39", "text": "Ég tilkynnti flutning í báðum löndum þegar ég flutti í ágúst 2012.  En ég hef samband við rsk á mánudaginn, hlýtur að vera einhver skriffinnskudella.  Ég virðist amk vera skráð \"erlendis\" í bankanum ofl."}, {"response_to": "30563898", "username": "littleboots", "message_id": "30564214", "user_id": "170628", "datetime": "2014-03-08 15:31:53", "datestring": "8. mar. '14, kl: 15:31:53", "text": "Þetta er rugl sem þarf að leiðrétta myndi ég halda. Ég flutti til DK 2011 og ég fékk þær upplýsingar frá Þjóðskrá að þar sem að þetta væri Norðurland sem ég væri að flytja til, þyrfti ég bara að skrá nýja lögheimilið  mitt hjá kommúnunni minni í DK, svo myndu þau tilkynna flutninginn til Íslands. En ég komst að því þegar ég var að gera skattframtalið árið 2012 að þau klikkuðu á því að gera það. Þurfti þá að fá skriflega staðfestingu frá kommúnunni um að ég hefði flutt til DK árið áður, og sendi það svo síðan til þjóðskránnar á Íslandi."}, {"response_to": "30564214", "username": "Pandóra", "message_id": "30564325", "user_id": "1992", "datetime": "2014-03-08 16:40:01", "datestring": "8. mar. '14, kl: 16:40:01", "text": "Ok, takk - tékka á hvort eitthvað svona hafi gerst."}, {"response_to": "30563898", "username": "oghananu", "message_id": "30565616", "user_id": "267528", "datetime": "2014-03-09 11:53:02", "datestring": "9. mar. '14, kl: 11:53:02", "text": "Lífeyrisgreiðslur eru skattskyldar í upprunalandinu innan norðurlandanna þ.e. á Íslandi í þínu tilviki.  Því skiptir lögheimili ekki máli í raun og veru. Þú þarft því að telja þær fram á Íslandi.  Sama gildir um leigutekjur af íbúðarhúsnæði.  Þær tekjur eru skattskyldar á Íslandi. Ég hafði fyrir því að lesa tvísköttunarsamning Norðurlandanna til að aðstoða þig :)"}, {"response_to": "30565616", "username": "Medister", "message_id": "30565653", "user_id": "46721", "datetime": "2014-03-09 12:25:06", "datestring": "9. mar. '14, kl: 12:25:06", "text": "Barnalífeyrir er ekki skattskyldur, sýnist það vera eini lífeyririnn sem hún talar um."}, {"response_to": "30565653", "username": "Medister", "message_id": "30565655", "user_id": "46721", "datetime": "2014-03-09 12:26:05", "datestring": "9. mar. '14, kl: 12:26:05", "text": "En eflaust er hann talinn fram engu að síður."}, {"response_to": "30565653", "username": "Pandóra", "message_id": "30565881", "user_id": "1992", "datetime": "2014-03-09 15:02:26", "datestring": "9. mar. '14, kl: 15:02:26", "text": "Já, það er eini lífeyrinn.  En ég borga skatt af leigutekjunum."}, {"response_to": "30565616", "username": "Pandóra", "message_id": "30565884", "user_id": "1992", "datetime": "2014-03-09 15:03:46", "datestring": "9. mar. '14, kl: 15:03:46", "text": "Takk :)  Ég skila auðvitað skattskýrslum á báðum stöðum, var bara að spá hvort þessari skráningu fylgdi eitthvað vesen - ég get varla verið með lögheimili skráð í tveimur löndum samtímis og ég er vissulega skráð með lögheimili hér í noregi samkvæmt norskum skrám."}, {"response_to": "30563898", "username": "miramis", "message_id": "30565650", "user_id": "5483", "datetime": "2014-03-09 12:23:10", "datestring": "9. mar. '14, kl: 12:23:10", "text": "Hvar sérðu lögheimili? Ég sé bara póstfang."}, {"response_to": "30565650", "username": "Pandóra", "message_id": "30565880", "user_id": "1992", "datetime": "2014-03-09 15:01:28", "datestring": "9. mar. '14, kl: 15:01:28", "text": "Efst: sveitarfélag lögheimilis 31.12.2013 - og þar segja þeir að ég búi í Hafnarfirði."}, {"response_to": "30563898", "username": "superbest", "message_id": "30565665", "user_id": "77471", "datetime": "2014-03-09 12:35:15", "datestring": "9. mar. '14, kl: 12:35:15", "text": "þú skalt ath hver fjármagnstekjuskattur er í NO miðað við Ísland vegna leigutekna. Lenti í því hér í DK að vera rukkuð um mismuninn 3 árum seinna! Þeir fá semsagt upplýsingarnar frá skattinum á Íslandi (seint og síðar meir) og svo þarf maður að gera skil á hinu og þessu, meira vesenið. Anyways 'do it right the first time' og þú sleppur við hellings vesen."}, {"response_to": "30563898", "username": "bert", "message_id": "30565801", "user_id": "119406", "datetime": "2014-03-09 14:06:34", "datestring": "9. mar. '14, kl: 14:06:34", "text": "Ef þú ert að tala um póstfangið í reit 1 Almennar upplýsingar, þá er það líklega ótengt lögheimilinu. Ég fór í gegnum ferlið í fyrra að flytja lögheimilið eftir að skatturinn kvartaði að ég væri enn með lögheimilið skráð á Íslandi og bæri því að borga fulla skatta á Íslandi."}, {"response_to": "30563898", "username": "mrspresley", "message_id": "30565895", "user_id": "210695", "datetime": "2014-03-09 15:09:10", "datestring": "9. mar. '14, kl: 15:09:10", "text": "síðasta skráða lögheimili á íslandi kemur alltaf fram á skattskýrslunni - meira að segja þó þú sért búin að búa erlendis síðan 1700 og súrkál :) þetta er gert ef svo vill til að þú sért að greiða útsvar, þá fari það \"á réttan stað\""}, {"response_to": "30565895", "username": "Pandóra", "message_id": "30565896", "user_id": "1992", "datetime": "2014-03-09 15:09:35", "datestring": "9. mar. '14, kl: 15:09:35", "text": "Já ok, þannig að þetta er alveg normal?"}, {"response_to": "30565895", "username": "Pandóra", "message_id": "30565898", "user_id": "1992", "datetime": "2014-03-09 15:10:35", "datestring": "9. mar. '14, kl: 15:10:35", "text": "það er þessi \"lögheimili 31.des 2013\" skráning í Hafnarfirði sem er að bögga mig, ég hefði haldið að þar ætti að standa \"erlendis\"."}, {"response_to": "30565898", "username": "mrspresley", "message_id": "30565906", "user_id": "210695", "datetime": "2014-03-09 15:15:35", "datestring": "9. mar. '14, kl: 15:15:35", "text": "skil þig, en já þetta er alveg normal."}]}
{"url": "https://bland.is/umraeda/maki-i-neyslu/31325518/?page=220", "date": "2016-06-14 17:46:07", "id": "31325518", "items": [{"text": "Ég  ætla ekki út í smáatriði hér, en kallinn minn var í einhverri neyslu þegar við byrjuðum saman (amfetamín(án þess að ég vissi af því)) en hann hefur samt sem áður tekið sig nokkuð vel saman að ég hélt og ég hélt að hann væri hættur en nú var ég að komast að því að hann er að nota stera (sem kemur mér reyndar ekki á óvart þegar ég les um aukaverkanirnar) og er að reyna að redda sér læknadópi! Er einhver hér sem gefur verið í svipuðum sporum og ég og getur gefið mér ráð? Megið endilega senda mér skilaboð. Tek það fram að ég ætla ekki að fara frá honum án þess að reyna að gera eitthvað í málunum fyrst, ég vil trúa því að fólk geti bætt sig, mig vantar bara góð ráð til að nálgast hann með þetta.", "title": "Maki í neyslu", "username": "Snubbi", "message_id": "31325518", "user_id": "79170", "response_to": null, "datetime": "2016-06-14 17:46:07", "datestring": "14. jún. '16, kl: 17:46:07"}, {"response_to": "31325518", "username": "Cheddar", "message_id": "31325534", "user_id": "230448", "datetime": "2016-06-14 18:26:04", "datestring": "14. jún. '16, kl: 18:26:04", "text": "Finnst þér þú og etv börnin ef þau eru til staðar ekki eiga betra skilið? eru aukaverkanir af sterum ekki m.a ofbeldisfull hegðun og óhemjugangur í skapi?"}, {"response_to": "31325534", "username": "Snubbi", "message_id": "31325543", "user_id": "79170", "datetime": "2016-06-14 18:41:27", "datestring": "14. jún. '16, kl: 18:41:27", "text": "Ekki spurning að þau eiga betra skilið... en er það endilega að fara frá honum? Mig langar bara til að hjálpa honum og ég veit ekki hvernig ég á að tala um þetta við hann þannig að ég nái til hans :/"}, {"response_to": "31325543", "username": "veg", "message_id": "31325550", "user_id": "2039", "datetime": "2016-06-14 18:45:25", "datestring": "14. jún. '16, kl: 18:45:25", "text": "Annaðhvort samþykkirðu neysluna eða ekki. Ef þú samþykkir hana ekki, þarftu að setja úrslitakosti og standa við þá."}, {"response_to": "31325550", "username": "Snubbi", "message_id": "31325556", "user_id": "79170", "datetime": "2016-06-14 18:53:20", "datestring": "14. jún. '16, kl: 18:53:20", "text": "Algjörlega sammála. En ég get ekki neytt hann til að leita sér aðstoðar... ég veit bara ekkert hvað ég á að segja við hann, og ég er nokkuð viss um að hann neitar þessu og reynir að ljúga sig út úr þessu"}, {"response_to": "31325556", "username": "veg", "message_id": "31325558", "user_id": "2039", "datetime": "2016-06-14 18:55:10", "datestring": "14. jún. '16, kl: 18:55:10", "text": "Þú getur sett honum þá kosti að annaðhvort fari hann í meðferð eða að hann fari út af heimilinu"}, {"response_to": "31325558", "username": "solsumar", "message_id": "31327337", "user_id": "137444", "datetime": "2016-06-22 12:15:57", "datestring": "22. jún. '16, kl: 12:15:57", "text": "Það ein og besta sem þú getur gert er að leita þér hjálpar hjá Alanon eða þá hjá sálfræðingi."}, {"response_to": "31325556", "username": "mars", "message_id": "31329691", "user_id": "3730", "datetime": "2016-07-02 19:32:39", "datestring": "2. júl. '16, kl: 19:32:39", "text": "Ég átti á sínum tíma maka í neyslu. Þegar dóttir okkar var um 2 ára pakkaði ég öllu hans í tösku (hafði áður reynt að ræða þetta við hann án árangurs) og sagði honum að annað hvort færi hann í meðferð eða bara færi."}, {"response_to": "31325543", "username": "Cheddar", "message_id": "31325563", "user_id": "230448", "datetime": "2016-06-14 19:07:57", "datestring": "14. jún. '16, kl: 19:07:57", "text": "amk fara frá honum með börnin meðan hann er í þessari neyslu og að hætta neyslu er bara því miður ekki eins og að hætta að sækja moggann í póstkassann :/"}, {"response_to": "31325543", "username": "Dalía 1979", "message_id": "31325569", "user_id": "257096", "datetime": "2016-06-14 19:40:35", "datestring": "14. jún. '16, kl: 19:40:35", "text": "þú hjalpar honum með þvi að fara"}, {"response_to": "31325543", "username": "Toothwipes", "message_id": "31325634", "user_id": "312496", "datetime": "2016-06-14 22:33:54", "datestring": "14. jún. '16, kl: 22:33:54", "text": "Það er ekki hægt að hjálpa fíkli sem vill ekki hjálp."}, {"response_to": "31325518", "username": "fálkaorðan", "message_id": "31325535", "user_id": "169630", "datetime": "2016-06-14 18:26:48", "datestring": "14. jún. '16, kl: 18:26:48", "text": "Það eru enign ráð handa þér annað en að passa þú upp á þig."}, {"response_to": "31325535", "username": "Snubbi", "message_id": "31325546", "user_id": "79170", "datetime": "2016-06-14 18:44:05", "datestring": "14. jún. '16, kl: 18:44:05", "text": "Ég vil bara trúa því að ég geti náð til hans, ég veit bara ekki hvernig ég á að fara að því :( það eru margir sem hætta í neyslu... af hverju ekki hann?"}, {"response_to": "31325546", "username": "veg", "message_id": "31325554", "user_id": "2039", "datetime": "2016-06-14 18:50:47", "datestring": "14. jún. '16, kl: 18:50:47", "text": "Þeir sem eru í neyslu verða að vilja hætta sjálfir, það eina sem þú getur gert er að passa uppá sjálfa þig og börnin ef þau eru til staðar"}, {"response_to": "31325546", "username": "musamamma", "message_id": "31325557", "user_id": "79025", "datetime": "2016-06-14 18:53:23", "datestring": "14. jún. '16, kl: 18:53:23", "text": "Hann getur einn svarað hvort hann vill hætta og ef ekki, þá hvers vegna. Ekkert sem þú getur gert til að láta hann hætta. Ákvörðunin verður að koma frá honum. Ef hann hættir af því þú gefur honum úrslitakosti þá skaðar það sambandið ykkar, þó það komi kannski ekki í ljós strax. Samband lifir sjaldan af hótanir eða afarkosti. Þú þarft að gera upp við sjálfa þig hvað þú ert tilbúin að samþykkja, hvað er dílbreiker hjá þér."}, {"response_to": "31325557", "username": "Snubbi", "message_id": "31325560", "user_id": "79170", "datetime": "2016-06-14 18:56:49", "datestring": "14. jún. '16, kl: 18:56:49", "text": "Algjörlega. Og ég vil ekki setja honum úrslitakosti, ég vil bara reyna að ná til hans því hann hefur sagt við mig að hann vilji ekki vera í þessum pakka og ég trúi því en svo gerist þetta aftur... ég er bara alveg ráðalaus"}, {"response_to": "31325560", "username": "veg", "message_id": "31325562", "user_id": "2039", "datetime": "2016-06-14 19:01:58", "datestring": "14. jún. '16, kl: 19:01:58", "text": "Þá verðuru að gera það upp við þig, hvað þú ert tilbúin að búa við"}, {"response_to": "31325560", "username": "Dalía 1979", "message_id": "31325570", "user_id": "257096", "datetime": "2016-06-14 19:45:02", "datestring": "14. jún. '16, kl: 19:45:02", "text": "Með þvi að setja honum úrslita kosti hjálpar þú honum ...."}, {"response_to": "31325560", "username": "ert", "message_id": "31325573", "user_id": "37456", "datetime": "2016-06-14 19:59:29", "datestring": "14. jún. '16, kl: 19:59:29", "text": ""}, {"response_to": "31325560", "username": "Kaffinörd", "message_id": "31325668", "user_id": "177967", "datetime": "2016-06-15 01:23:16", "datestring": "15. jún. '16, kl: 01:23:16", "text": "viltu ekki setja úrslitakosti heldur vera bara inn á heimilinu með honum og sýna meðvirkni ?"}, {"response_to": "31325668", "username": "Snubbi", "message_id": "31326022", "user_id": "79170", "datetime": "2016-06-16 18:42:47", "datestring": "16. jún. '16, kl: 18:42:47", "text": "Nei ég sagði það nú ekki. Hef ekki í huga að vera inn á heimilinu ef hann leitar sér ekki hjálpar. Er einfaldlega að benda á að mig langaði til að nálgast hann öðruvísi en að segja ef þú ferð ekki í meðferð þá fer ég. Ég mun vissulega fara frá honum ef hann fer ekki í meðferð en mögulega væri einhver betri aðferð en önnur við að tala um þetta við hann."}, {"response_to": "31326022", "username": "Kaffinörd", "message_id": "31326029", "user_id": "177967", "datetime": "2016-06-16 18:58:34", "datestring": "16. jún. '16, kl: 18:58:34", "text": ""}, {"response_to": "31326029", "username": "Snubbi", "message_id": "31326031", "user_id": "79170", "datetime": "2016-06-16 19:07:04", "datestring": "16. jún. '16, kl: 19:07:04", "text": "Já kannski þarf ég bara að setja honum úrslitakosti, kannski er það eina ráðið..."}, {"response_to": "31325546", "username": "fálkaorðan", "message_id": "31325564", "user_id": "169630", "datetime": "2016-06-14 19:13:22", "datestring": "14. jún. '16, kl: 19:13:22", "text": "Þú verður að velja fyrir þig. Þú getur ekkert valð fyrir hann."}, {"response_to": "31325546", "username": "Cheddar", "message_id": "31325565", "user_id": "230448", "datetime": "2016-06-14 19:16:49", "datestring": "14. jún. '16, kl: 19:16:49", "text": "vegna þess að hann vill það ekki?"}, {"response_to": "31325546", "username": "Gale", "message_id": "31325577", "user_id": "92836", "datetime": "2016-06-14 20:31:27", "datestring": "14. jún. '16, kl: 20:31:27", "text": ""}, {"response_to": "31325546", "username": "stjarnaogmani", "message_id": "31325842", "user_id": "23650", "datetime": "2016-06-15 19:45:07", "datestring": "15. jún. '16, kl: 19:45:07", "text": "Ef þú veist ekki hvernig þú getur náð til hans og þú þekkir hann, Hvernig eigum við að vita það?"}, {"response_to": "31325842", "username": "musamamma", "message_id": "31325864", "user_id": "79025", "datetime": "2016-06-15 21:17:22", "datestring": "15. jún. '16, kl: 21:17:22", "text": "Er ekki allt fólk sem er í neyslu eins?"}, {"response_to": "31325864", "username": "stjarnaogmani", "message_id": "31325914", "user_id": "23650", "datetime": "2016-06-16 00:54:18", "datestring": "16. jún. '16, kl: 00:54:18", "text": "nei"}, {"response_to": "31325842", "username": "Snubbi", "message_id": "31326020", "user_id": "79170", "datetime": "2016-06-16 18:26:40", "datestring": "16. jún. '16, kl: 18:26:40", "text": "Ég bjóst nú ekki við að það væri til eitt rétt svar. Ég bað um ráð frá einhverjum sem hefur verið í svipaðri stöðu og ég. Fyrir suma er gott að heyra margar hliðar og fyrir nitt leyti þá hjálpar það mér."}, {"response_to": "31325546", "username": "Toothwipes", "message_id": "31325868", "user_id": "312496", "datetime": "2016-06-15 21:27:44", "datestring": "15. jún. '16, kl: 21:27:44", "text": "Þú ert ekkert ein um það að halda að þú getir \"bjargað\" makanum frá eigin sjálfseyðandi hegðun. En þú munt læra það fljótt að þetta er hans ákvörðun, sem hann þarf að taka á eigin vegum. Endilega segðu honum að þú munir styðja hann þegar hann tekur sig á, en ekki halda að hann muni hætta bara fyrir þig eða ykkar samband. Það er ekki af því að hann elskar þig ekki, fíknin er bara sterkari."}, {"response_to": "31325868", "username": "Snubbi", "message_id": "31326025", "user_id": "79170", "datetime": "2016-06-16 18:47:07", "datestring": "16. jún. '16, kl: 18:47:07", "text": "Já ég veit :/ Og ég veit að hann verður að fara fyrir sjálfan sig, ég vona bara að hann geri það..."}, {"response_to": "31325535", "username": "GAMLA61", "message_id": "31329054", "user_id": "317460", "datetime": "2016-06-30 00:18:27", "datestring": "30. jún. '16, kl: 00:18:27", "text": "Að vaska upp er nú ekki fyrir karlmenn. Við kerlingar eigum að vaska upp enda byggðar fyrir það. Leiðinlegt samt sem áður að drengurinn sé dottinn í djöfulinn. Í gamla daga voru nú karlangarnir í sveitinni sífellt upptjúnaðir og dýrvitlausir af gambra og oft fylgi vímudjöfullinn með. Sjálf var ég aldrei í djöflinum en ég kunni þó að elda annað en stúlkubörn í dag. Stutthærðar og ófrýnilegar eru þær margar, lítandi út eins og skópiltar í gamla daga. Gangi þér vel vina mín."}, {"response_to": "31329054", "username": "Venja", "message_id": "31329105", "user_id": "93696", "datetime": "2016-06-30 10:37:08", "datestring": "30. jún. '16, kl: 10:37:08", "text": "Til að þessi tröllaskapur virki þarftu að passa málfarið svolítið betur, sumt er bara alls ekkert nógu gamaldags"}, {"response_to": "31325518", "username": "Dalía 1979", "message_id": "31325568", "user_id": "257096", "datetime": "2016-06-14 19:40:12", "datestring": "14. jún. '16, kl: 19:40:12", "text": "Þú ert ekki að fara að gera neitt getur alveg eins farið strax nema hann sé tilbúinn að gera eitthvað sjálfur .."}, {"response_to": "31325518", "username": "Ragga81", "message_id": "31325575", "user_id": "33320", "datetime": "2016-06-14 20:09:05", "datestring": "14. jún. '16, kl: 20:09:05", "text": ""}, {"response_to": "31325575", "username": "staðalfrávik", "message_id": "31325576", "user_id": "79063", "datetime": "2016-06-14 20:30:52", "datestring": "14. jún. '16, kl: 20:30:52", "text": "Segi sjálf svipaða sögu. Nema ég á ekki systur sem er óvirk og hann var ekki reiður við mig. Hefur haldið sér á mottunni í að verða 15 ár og ég er rosa sátt með að hafa tekið þennan séns."}, {"response_to": "31325575", "username": "mymble", "message_id": "31325631", "user_id": "279395", "datetime": "2016-06-14 22:28:35", "datestring": "14. jún. '16, kl: 22:28:35", "text": "Var hann náttúrulega rosalega reiður? Af hverju?"}, {"response_to": "31325575", "username": "Snubbi", "message_id": "31326026", "user_id": "79170", "datetime": "2016-06-16 18:51:07", "datestring": "16. jún. '16, kl: 18:51:07", "text": "Nei algjörlega, ég er búin að tala við ráðgjafa hjá SÁÁ og hún sagði mér einmitt að ég þyrfti að vera tilbúin til þess að standa við það sem ég segði við hann og benti mér á að fara á CoDa fundi..."}, {"response_to": "31326026", "username": "Toothwipes", "message_id": "31326051", "user_id": "312496", "datetime": "2016-06-16 20:17:21", "datestring": "16. jún. '16, kl: 20:17:21", "text": "Það er nákvæmlega það sem þú þarft að gera. Verst er þegar fíklar hætta í einu efni en taka eitthvað annað í staðinn. Vonandi nær hann ekki að blekkja þig með einhverju slíku. Gangi þér vel!"}, {"response_to": "31326051", "username": "Snubbi", "message_id": "31326106", "user_id": "79170", "datetime": "2016-06-16 23:02:43", "datestring": "16. jún. '16, kl: 23:02:43", "text": "Takk fyrir!"}, {"response_to": "31326051", "username": "musamamma", "message_id": "31326122", "user_id": "79025", "datetime": "2016-06-16 23:54:13", "datestring": "16. jún. '16, kl: 23:54:13", "text": "Eins og til dæmis þeir sem færa fíknina yfir á guð?"}, {"response_to": "31325518", "username": "daffyduck", "message_id": "31325673", "user_id": "277491", "datetime": "2016-06-15 07:36:00", "datestring": "15. jún. '16, kl: 07:36:00", "text": "Er þetta eitthvað meira vandamál en ef hann neytti áfengis í meðalagi."}, {"response_to": "31325518", "username": "daffyduck", "message_id": "31325674", "user_id": "277491", "datetime": "2016-06-15 07:36:02", "datestring": "15. jún. '16, kl: 07:36:02", "text": "Er þetta eitthvað meira vandamál en ef hann neytti áfengis í meðalagi."}, {"response_to": "31325674", "username": "ert", "message_id": "31325704", "user_id": "37456", "datetime": "2016-06-15 09:59:32", "datestring": "15. jún. '16, kl: 09:59:32", "text": ""}, {"response_to": "31325704", "username": "TheMadOne", "message_id": "31326061", "user_id": "67426", "datetime": "2016-06-16 20:50:49", "datestring": "16. jún. '16, kl: 20:50:49", "text": "Hva... fordómar eru þetta. Eins manns rítalín er annars manns rauðvínsglas..."}, {"response_to": "31325518", "username": "LaRose", "message_id": "31325675", "user_id": "65188", "datetime": "2016-06-15 07:50:36", "datestring": "15. jún. '16, kl: 07:50:36", "text": ""}, {"response_to": "31325518", "username": "Júlí 78", "message_id": "31325715", "user_id": "245905", "datetime": "2016-06-15 11:22:23", "datestring": "15. jún. '16, kl: 11:22:23", "text": "Allt í lagi að fá kallinn í meðferð, gott og fínt ef það dugar á kallinn. En ekki fara að gefa honum annan séns, ef það dugar ekki. Það verður bara til þess að þú gefur honum líka þriðja sénsinn og svo þann fjórða og svo framvegis. Ert þá orðin bullandi meðvirk og á endanum verðurðu orðin algjör taugahrúga yfir öllu saman. Lika ertu þá búin að skaða börnin þín (ef þú átt börn) og ekki viltu það, er það? Þú verður að sýna ábyrgð, hugsa um velferð barnanna. Farðu frá kallinum ef hann getur ekki staðið sig eftir meðferð og ekki líta til baka. En kraftaverkin hafa svo sem skeð, sumir sem hafa farið í meðferð hætta þessari vitleysu alveg, við skulum vona að svo verði með kallinn þinn."}, {"response_to": "31325715", "username": "Snubbi", "message_id": "31326027", "user_id": "79170", "datetime": "2016-06-16 18:52:47", "datestring": "16. jún. '16, kl: 18:52:47", "text": "Takk :)"}, {"response_to": "31325518", "username": "TheMadOne", "message_id": "31325739", "user_id": "67426", "datetime": "2016-06-15 13:13:17", "datestring": "15. jún. '16, kl: 13:13:17", "text": "Þú ert frekar föst í að einblína á að sannfæra hann um að fara í meðferð. Ég hugsa að flestar okkar sem höfum staðið í sömu sporum höfum eytt löngum tíma í það án árangurs."}, {"response_to": "31325739", "username": "Blandpía", "message_id": "31325793", "user_id": "174239", "datetime": "2016-06-15 17:48:28", "datestring": "15. jún. '16, kl: 17:48:28", "text": "Ég hef notað amfetamín og það ef þú notar það án þess að vera dópisti/stjórnlaus, siðlaus og svo áfram, fyrir mig þá er það afsökun til að vera fáviti en sterar eru stórhættulegir og taka yfir eins og margt annað dóp, t.d cola, pillur og ofdrykkja, svo fyrir mig væri það dílbreiker á nóinu."}, {"response_to": "31325793", "username": "TheMadOne", "message_id": "31325801", "user_id": "67426", "datetime": "2016-06-15 18:24:03", "datestring": "15. jún. '16, kl: 18:24:03", "text": "Þú getur sagt nákvæmlega það sama um áfengi og gras ef því er að skipta en ef þú ert í feluleik og blekkingum með þitt drug of choice en fólk sér neysluna í hegðun þinni þá áttu við vandamál að stríða."}, {"response_to": "31325801", "username": "Blandpía", "message_id": "31325870", "user_id": "174239", "datetime": "2016-06-15 21:28:27", "datestring": "15. jún. '16, kl: 21:28:27", "text": "Nákvæmlega, my pont."}, {"response_to": "31325870", "username": "TheMadOne", "message_id": "31325873", "user_id": "67426", "datetime": "2016-06-15 21:33:06", "datestring": "15. jún. '16, kl: 21:33:06", "text": "Þú vildir semsagt koma því að, að þú gætir notað amfetamín þér til skemmtunar án þess að vera dópisti? Ok."}, {"response_to": "31325873", "username": "pragmatic", "message_id": "31325996", "user_id": "82468", "datetime": "2016-06-16 15:10:32", "datestring": "16. jún. '16, kl: 15:10:32", "text": "Þú verður að ákveða hvað þú ert tilbúin að sætta þig við og standa við. Það er mjög auðvelt að verða samdauna svona ástandi og finnast vandinn smávægilegri en hann er í raun og veru því að hann gerist ekki á einni nóttu. Það þekki ég eftir sambúð með manni sem misnotaði lyf og eftir að við skildum fór ég alltaf að sjá betur og betur hvað ástandið var óeðlilegt og hvað ég var meðvirk. Neyslan er líka yfirleitt meiri en aðstandendur gera sér grein fyrir þá og að ef hann viðurkennir eitthvað fyrir þér er  óhætt að margfalda það að minnsta kosti með tveim."}, {"response_to": "31325996", "username": "TheMadOne", "message_id": "31325997", "user_id": "67426", "datetime": "2016-06-16 15:27:17", "datestring": "16. jún. '16, kl: 15:27:17", "text": "þetta hefði skilað sér betur ef þú hefðir sent þetta á upphafsinnleggið en ekki mig ;)"}, {"response_to": "31325996", "username": "Snubbi", "message_id": "31326034", "user_id": "79170", "datetime": "2016-06-16 19:14:11", "datestring": "16. jún. '16, kl: 19:14:11", "text": "Takk kærlega fyrir þetta! Það er akkúrat svona sem ég vil tækla þetta :)"}, {"response_to": "31326034", "username": "vri", "message_id": "31326239", "user_id": "69270", "datetime": "2016-06-17 19:32:26", "datestring": "17. jún. '16, kl: 19:32:26", "text": "Er ekki rétt að byrja á að spyrja hann hvort hann sé tilbúin að hætta, án þess að vera með hótanir um að fara. Kannski náið þið að ræða þetta mál af viti ef hann vill hætta. Ef hann hins vegar telur þetta ekki vera neitt mál er best að fara því oftast versnar þetta hratt."}, {"response_to": "31326239", "username": "Snubbi", "message_id": "31326254", "user_id": "79170", "datetime": "2016-06-17 21:18:24", "datestring": "17. jún. '16, kl: 21:18:24", "text": "Nákvæmlega það sem er búin að vera að hugsa um. Ég ætla að byrja á því að athuga hvernig hann tekur í það að leita sér aðstoðar, láta hann vita að ég verði til staðar fyrir hann þegar hann kemur úr meðferð... ef það virkar ekki þá verð ég að setja honum úrslitakosti... fjölskyldan eða dópið, ég er ekki tilbúin til þess að bjóða börnunum okkar upp á þetta, ef ég næ ekki til hans með því þá er bara eitt eftir í stöðunni."}, {"response_to": "31326254", "username": "TheMadOne", "message_id": "31327193", "user_id": "67426", "datetime": "2016-06-21 19:02:20", "datestring": "21. jún. '16, kl: 19:02:20", "text": "Eitt sem þú þarft að hafa í huga er að hann getur farið út ì að fela betur fyrir þér. Þá getur þetta undist upp í að þú ert viss um að þú sjáir að hann sé að nota, hann sakar þig um paranoiju og þar sem þú hefur engin sönnunargögn þá myndast eitthvað ástand sem enginn getur lifað með. Ef þú ferð á coda eða Al Anon fundi þá hjálpar það þér að sjá í gegnum þetta og standa með sjálfri þér"}, {"response_to": "31325793", "username": "ayahuasca", "message_id": "31329254", "user_id": "166511", "datetime": "2016-06-30 19:43:58", "datestring": "30. jún. '16, kl: 19:43:58", "text": "Nákvæmlega. Mér finnst það skipta máli hérna hvort hann hafi ekki stjórn á neyslunni eða hvort hann hafi stjórn á henni. Er hann það djúpt sokkinn að það hefur áhrif á heimilislífið og börnin eða er hann að gera þetta spari? Alveg eins og fólk getur drukkið áfengi í hófi þá er hægt að nota önnur efni í hófi. Maður myndi ekki fara frá maka sem drykki áfengi af og til, afhverju eru þá allir á þeirri skoðun að fara strax frá makanum ef hann notar eitthvað annað en áfengi? Sem er eitt mesta eitrið btw."}, {"response_to": "31329254", "username": "alboa", "message_id": "31329694", "user_id": "31118", "datetime": "2016-07-02 19:47:17", "datestring": "2. júl. '16, kl: 19:47:17", "text": "Sumir vilja ekki maka sem drekkur, þó hann hafi stjórn á drykkjunni. Aðrir vilja ekki maka sem notar fíkniefni, sama hvort hann stjórni neyslunni eða ekki."}, {"response_to": "31329254", "username": "TheMadOne", "message_id": "31329735", "user_id": "67426", "datetime": "2016-07-02 23:29:45", "datestring": "2. júl. '16, kl: 23:29:45", "text": "eins og staðan er í dag þá þarft þú að brjóta lögin til að nota þau fíkniefni sem um er verið að ræða. Þú velur að brjóta lögin og ákveða að þú sért hafin/n yfir þau þar sem þín notkun sé undir stjórn. Fólk hefur fullan rétt á því að velja hvort það býr með einstakling sem reglulega brýtur lög sem gætu komið honum í fangelsi af því að þeim finnst lögin heimskuleg. Þetta eitt og sér segir meira um einstaklinginn heldur en efnin sem hann notar."}, {"response_to": "31329254", "username": "svartasunna", "message_id": "31329801", "user_id": "54800", "datetime": "2016-07-03 11:53:16", "datestring": "3. júl. '16, kl: 11:53:16", "text": "Èg er persónulega sammála. Hvert sem \"eitrið\" er, ef neyslan er orðin skemmandi þá skiptir ekki máli hvað það er sem fólk neytir."}, {"response_to": "31325518", "username": "jak 3", "message_id": "31327156", "user_id": "73536", "datetime": "2016-06-21 15:44:22", "datestring": "21. jún. '16, kl: 15:44:22", "text": "Ef að hann er ekki tilbúinn að viðurkenna að þetta sé vandamál , þá geturðu næstum því gleymt þessu."}, {"response_to": "31325518", "username": "animea", "message_id": "31327376", "user_id": "305921", "datetime": "2016-06-22 14:26:53", "datestring": "22. jún. '16, kl: 14:26:53", "text": "Sæl maðurinn minn var algjört villidýr à sterum enda 4 teg i einu birjaði auðvitað bara a 1 teg svo bættist við hann varð frà þvì að vera yndislegur yfir ì að snapoa stundum utaf engu svo bættust við hörmuleg geðköst og pirringur þangað til èg þorði varla orðið að hreyfa mig þà gafst eg upp à honum og sagði þetta væri b\\ið èg hefði ekki lengur àhuga @ að sofa hj@ honum þòtt hann væri svaka kroppur þà væri hann væri orðin svo geðillur og leiðilegur .þà hætti hann fòr à vog ì 10 daga svo bùin að vera duglegur à fundum og alveg klìn ì 1 àr ì þessum mànuði.Hann er harður andstæðingur srea og segir hiklaust sögu sìna à fundum öðrum til viðvörunar.Og èg hef aftur fengið yndislega manninn minn tl baka og ùff myndi ekki òska neinni stùlku harðbrjòsta barnalega geðfìlu gimpinu sem hann varð à sterum ??!Enn èg segi stattu með þèr samt! enn hann gæti alveg bjargast og orðið besti kærasti ì heimi.Òska ykkur alls hins besta.??"}, {"response_to": "31327376", "username": "animea", "message_id": "31327377", "user_id": "305921", "datetime": "2016-06-22 14:29:15", "datestring": "22. jún. '16, kl: 14:29:15", "text": "Afsakið stafsetninguna ,skrifað ì gsm.??"}, {"response_to": "31325518", "username": "rangeygð og klaufaleg", "message_id": "31329729", "user_id": "29180", "datetime": "2016-07-02 23:20:59", "datestring": "2. júl. '16, kl: 23:20:59", "text": "Erfið staða :( Ég var svo vitlaus og trúði því í 10 ár að minn fyrrverandi myndi myndi bæta sig, og hætta og verða betri maður. Það varð aldrei, sé eftir tímanum sem ég eyddi í reiði og endalausum vonbrigðum og særindum. Margir lítrar af tárum sem runnu til sjávar. Er að reyna að fyrirgefa mér fyrir að hafa ekki farið strax vegna þess að börnin mín urðu vitni af ýmsu misjöfnu og samviskan nagar mig. Tími sem ég fæ aldrei til baka. En ég lærði af þessu, og mun aldrei koma mér né börnunum mínum í þessar aðstæður aftur."}, {"response_to": "31325518", "username": "neutralist", "message_id": "31329757", "user_id": "260872", "datetime": "2016-07-03 00:59:35", "datestring": "3. júl. '16, kl: 00:59:35", "text": "Ég þekki eina konu sem var í þessum sporum. Það var ekki fyrr en að hún var tilbúin til að gera alvöru úr því að fara, farin að leita að leiguíbúðum og byrjuð að pakka niður, að hann áttaði sig og fór í meðferð. Þau eru enn saman í dag, mörgum árum síðar og hann edrú. En hún var líka búin að ákveða að fara ef hann færi ekki í meðferð. Það var ekki innantóm hótun."}]}
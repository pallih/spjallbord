{"url": "https://bland.is/umraeda/vantar-sma-hjalp/30926279/?page=741", "date": "2014-11-23 15:31:07", "id": "30926279", "items": [{"text": "Þannig er með mál og vexti að ég á 7 ára son. Ég og barnsmóðir mín skildum fyrir um 4 árum. Hún átti eitt barn fyrir. Við erum með sameiginlegt forræði og erum með strákinn viku og viku.Við deilum öllum kostnaði, greiðum sameiginlega æfingagjöld og æfingföt og allt. Og einnig greiði ég meðlag.Samband okkar á milli er búið að vera gott undanfarið ár. Þegar við skildum þá vildi hún hafa það þannig yfir jólahátið að strákurinn yrði hjá henni á aðfangadag svo hann yrði með systkini sínu. Þannig að ég hef verið með hann á gamlárskvöldi og hina dagana höfum við skipt á milli okkar. Ég ákvað að gefa þetta eftir með aðfangadag til að þóknast henni og halda öllu góðu.Við erum bæði í samböndum og er sambandið milli allra bara fínt. Fyrir nokkrum mánuðum eignaðist ég barn með sambýliskonu minni og strákurinn í skýjunum með nýja systkini sitt. Svo ég fór að ræða með næstu jól að þá vænti ég þess að strákurinn yrði með okkur á aðfangadag, að hann fengi að vera með systkini sínu fyrstu jólin. Og að nú yrði þetta bara til skiptis, hann yrði til til skiptis hjá okkur á aðfangadag. En hún tekur það ekki í mál, þó svo að upphaflega hafi verið rætt með það að hann myndi fá að vera hjá okkur á aðfangadag þegar hann fengi systkini mín megin. Ég erð nú að viðurkenna það að ég varð bara sár og móðgaður. Finnst eðlilegt að við skiptum bara 50/50 á milli okkar með hátíðisdagana. Hún fengi þá gamlárskvöld núna og ég aðfangadag og svo öfugt á næsta ári. Hún vill ekkert ræða þetta meir og rökstyður þettta ekkert því því það virðist ekki vera neinn rökstuðningur hjá henni.Er það ósanngjarnt að fara fram á þettta?Er e-ð sem maður getur gert?Með von um hjálp :)", "title": "Vantar smá hjálp", "username": "gavin20", "message_id": "30926279", "user_id": "158414", "response_to": null, "datetime": "2014-11-23 15:31:07", "datestring": "23. nóv. '14, kl: 15:31:07"}, {"response_to": "30926279", "username": "Maggalena", "message_id": "30926282", "user_id": "4578", "datetime": "2014-11-23 15:33:53", "datestring": "23. nóv. '14, kl: 15:33:53", "text": "finnst hún með eindæmum ósanngjörn. Og hún þarf að passa sig ef hún vill halda samskiptunum áfram góðum."}, {"response_to": "30926279", "username": "augnskuggadrottningin", "message_id": "30926284", "user_id": "279395", "datetime": "2014-11-23 15:34:21", "datestring": "23. nóv. '14, kl: 15:34:21", "text": "Mér finnst mjög ósanngjarnt af henni að leyfa ekki krakkanum að uppifa jól með föðurfjölskyldu sinni og nýja systkini. Ef það voru hennar rök fyrir því að fá að hafa hann alltaf á aðfangadag, að fá að halda jól með systkinu sínu, þá ætti þetta að breytast núna fyrst þú ert kominn með annað barn."}, {"response_to": "30926279", "username": "Frystikista", "message_id": "30926285", "user_id": "37781", "datetime": "2014-11-23 15:35:22", "datestring": "23. nóv. '14, kl: 15:35:22", "text": "Ég myndi leita til sýslumanns með þetta í alvöru talað. hún er bara frek og ósanngjörn.. Drengurinn á að fá að vera hjá þér"}, {"response_to": "30926279", "username": "Frystikista", "message_id": "30926286", "user_id": "37781", "datetime": "2014-11-23 15:36:47", "datestring": "23. nóv. '14, kl: 15:36:47", "text": "Nei þú ert það ekki, þú átt fullann rétt á að deila aðfangadagskvöldi með syni þínum"}, {"response_to": "30926279", "username": "mariarut", "message_id": "30926287", "user_id": "66305", "datetime": "2014-11-23 15:38:20", "datestring": "23. nóv. '14, kl: 15:38:20", "text": "Það er í raun ekkert spes sem þú getur gert nema að reyna að ræða við hana á vitsmunalegum nótum sem þú virðist hafa gert s.s. staðreyndir en ekki tilfinningar. Ef það gengur ekki er örugglega hægt að leita til presta með svona mál til að fara ekki með þetta í kerfið eða meira vesen. Líka ljúfari nærvera myndi ég halda."}, {"response_to": "30926287", "username": "augnskuggadrottningin", "message_id": "30926289", "user_id": "279395", "datetime": "2014-11-23 15:39:47", "datestring": "23. nóv. '14, kl: 15:39:47", "text": "Leita til presta? Hvað á prestur að gera?"}, {"response_to": "30926289", "username": "mariarut", "message_id": "30926328", "user_id": "66305", "datetime": "2014-11-23 15:59:31", "datestring": "23. nóv. '14, kl: 15:59:31", "text": "Þeir taka bara oft svona \"ókeypis samskiptaráðgjö\" það er gott að fá hlutlausan aðila inn í málið þá er yfirleitt ekki hlaupið að því af því við viljum oftast leita til einhverra sem við þekkjum. Þá er eins gott bara að nýta þá þjónustu sem er yfirleitt í hverfinu og fá hlutlausan aðila til að tjá sig þannig :)"}, {"response_to": "30926287", "username": "gavin20", "message_id": "30926300", "user_id": "158414", "datetime": "2014-11-23 15:45:41", "datestring": "23. nóv. '14, kl: 15:45:41", "text": "Að sjálfsögðu vil ég ræða þetta á góðum nótum og halda samskiptum okkar áfram í góðu. En það er ótrúlega erfitt þegar maður fær svona svör tilbaka. Ég vil ekki láta strákinn þurfa að velja heldur að við myndum leysa þetta sjálf farsællega. En það er nokkuð ljóst að ég ætti í erfiðleikum með að vera með góð samskipti í framhaldi ef að það gætti ekki sanngirnis. Að við fengum að skipta öllum hátíðisdögum jafnt á milli okkar."}, {"response_to": "30926279", "username": "SiggaSæta", "message_id": "30926312", "user_id": "1220", "datetime": "2014-11-23 15:51:18", "datestring": "23. nóv. '14, kl: 15:51:18", "text": "Mér finnst hún ósanngjörn en ef litla systkinið nýja er bara nokkurra mánaða gamalt er kannski spurning að salta þetta núna þessi jólin og ræða þetta næsta ár þá hafið þið 12 mánuði til að komast að samkomulagi. Nýja barnið hefur hvortsemer ekkert vit á jólum núna en verður skemmtilegra næst."}, {"response_to": "30926312", "username": "mariarut", "message_id": "30926330", "user_id": "66305", "datetime": "2014-11-23 16:01:07", "datestring": "23. nóv. '14, kl: 16:01:07", "text": "Ég held þetta snúist meira um hvað eldra systkinið man eftir fyrstu jólum systkini síns frekar en að nýja barnið muni eitthvað. Er það ekki rétt skilið?"}, {"response_to": "30926279", "username": "Humdinger", "message_id": "30926318", "user_id": "75920", "datetime": "2014-11-23 15:55:27", "datestring": "23. nóv. '14, kl: 15:55:27", "text": "Það hljómar eins og hún vilji hafa hann á jólunum og þessi systkina-rökstuðningur í upphafi hafi bara verið afsökun... ég veit ekki hvað þú gætir gert annað en að reyna að láta hana sjá að þetta er ekki sanngjarnt og eðlilegast væri að skiptast á jólum og áramótum milli ykkar."}, {"response_to": "30926318", "username": "gavin20", "message_id": "30926329", "user_id": "158414", "datetime": "2014-11-23 15:59:51", "datestring": "23. nóv. '14, kl: 15:59:51", "text": "Ég sé það klárlega núna að þessi systkina rökstuðningur hafi bara verið afsökun í upphafi. En ég gaf það eftir og taldi því þá að hún myndi skilja þetta núna en svo er því miður ekki og óttast það bara mjög að hún sjái ekki sanngirnina í því að deila bara sanngjarnt. Ég er ekkert að fara fram á neitt meira en bara að báðir aðilar njóti hátíðisdaga með honum."}, {"response_to": "30926329", "username": "mariarut", "message_id": "30926335", "user_id": "66305", "datetime": "2014-11-23 16:03:14", "datestring": "23. nóv. '14, kl: 16:03:14", "text": "Þess vegna er skynsamlegt að ræða þetta, ef þú telur að hún sjái ekki sanngirnina að fá hlutlausan aðila með. Helst að gera það á rólegri stað en hjá sýslumanni því það er engum gott að þjóta upp í reiði og pirring allt of fljótt. Má ekki gera þetta of tilfinningalegt þar sem þið tvö eruð ekki lengur saman, ykkar samkomulag á að vera á röku reist svo að tilfinningar barnsins ykkar séu í fyrirrúmi hafðar."}, {"response_to": "30926329", "username": "Trunki", "message_id": "30926359", "user_id": "47044", "datetime": "2014-11-23 16:14:22", "datestring": "23. nóv. '14, kl: 16:14:22", "text": "Hvað vill barnið? Ég var og er frekar vanaföst,  mér hefði liðið eins og verið væri að eyðileggja jólin fyrir mér ef ég hefði átt að eyða þeim annars staðar heldur en þar sem ég væri vön."}, {"response_to": "30926359", "username": "gavin20", "message_id": "30926371", "user_id": "158414", "datetime": "2014-11-23 16:18:26", "datestring": "23. nóv. '14, kl: 16:18:26", "text": "Honum líður mjög vel á báðum stöðum en vill eðlilega vera með nýja systkini sínu þessi jólin og vera í því hlutverki að opna jólapakkana fyrir það :)"}, {"response_to": "30926371", "username": "Trunki", "message_id": "30926415", "user_id": "47044", "datetime": "2014-11-23 16:51:21", "datestring": "23. nóv. '14, kl: 16:51:21", "text": "Ef ykkur tekst ekki að semja um annanhvern aðfangadag að þá mundi ég reyna að fá að hafa barnið alltaf td á jóladag eða annan í jólum og búa til mini aðfangadag úr því, þá getur barnið líka opnað pakkana fyrir systkini sitt."}, {"response_to": "30926415", "username": "Þönderkats", "message_id": "30926448", "user_id": "53328", "datetime": "2014-11-23 17:25:33", "datestring": "23. nóv. '14, kl: 17:25:33", "text": "Vinkona mín er með það þannig. Þegar sonur hennar er hjá pabba sínum á aðfangadag þá kemur hann alltaf á jóladag og hún og hennar fjölskylda halda þá bara uppá jólin. Þannig aðfangadagur frestast um einn dag. Ekki það mér finnst ekki sanngjarnt að barnsmóðir hans geti bara neitað þessu."}, {"response_to": "30926448", "username": "Trunki", "message_id": "30926629", "user_id": "47044", "datetime": "2014-11-23 20:26:39", "datestring": "23. nóv. '14, kl: 20:26:39", "text": "Barnsfaðir minn gerir það fyrir börnin okkar einmitt, þær eru hjá mér á aðfangadag og honum jóladag.  Ég mundi örugglega fresta jólunum um einn eða tvo daga ef að hann eða börnin mundu vilja eyða aðfangadegi saman."}, {"response_to": "30926629", "username": "Þönderkats", "message_id": "30926692", "user_id": "53328", "datetime": "2014-11-23 21:01:23", "datestring": "23. nóv. '14, kl: 21:01:23", "text": "Já akkurat. Ef ég væri í þessum sporum myndi ég gera þetta svona. Minn aðfangadagur væri þá bara 25 eða 26 des."}, {"response_to": "30926329", "username": "strákamamma", "message_id": "30926598", "user_id": "11836", "datetime": "2014-11-23 19:56:12", "datestring": "23. nóv. '14, kl: 19:56:12", "text": "prófaðu að snúa þessu við.  þetta snýst ekki um að báðir aðilar fái að njóta jólanna með honum...heldur að HANN, aðalmaðurinn, fái að njóta jólanna með ykkur báðum...og báðum systkinum sínum, og stjúpforeldrum."}, {"response_to": "30926279", "username": "tóin", "message_id": "30926394", "user_id": "161670", "datetime": "2014-11-23 16:31:51", "datestring": "23. nóv. '14, kl: 16:31:51", "text": ""}, {"response_to": "30926279", "username": "rokkrokk", "message_id": "30926396", "user_id": "141835", "datetime": "2014-11-23 16:33:36", "datestring": "23. nóv. '14, kl: 16:33:36", "text": "Ef þetta skiptir strákinn engu máli þá myndi ég reyna að fá mínu fram en sjæseee ég hefði hætt að tala við pabba minn ef hann hefði heimtað að ég yrði hjá sér á jólunum, hefði aldrei tekið neitt annað í mál en að vera hjá mömmu minni á aðfangadag, fór svo alltaf til hans 26. des-1. janúar ca."}, {"response_to": "30926279", "username": "mars", "message_id": "30926412", "user_id": "3730", "datetime": "2014-11-23 16:45:38", "datestring": "23. nóv. '14, kl: 16:45:38", "text": "Þú ert alls ekki ósanngjarn, hún er það hins vegar. Ég hef verið fráskilin í bráðum 12 ár og þann tíma hefur yngri dóttirin alltaf verið til skiptis hjá pabba sínum og mér um jólin, alveg óháð því hvort við ættum svo fleiri börn. Þegar hún er hjá mér um jól þá er hún hjá pabba sínum um áramót og öfugt. Þetta finnst mér vera eðlilegt fyrirkomulag. Eldri dóttirin fékk frá upphafi að ráða sjálf hvar hún vill vera um jól en hún var 12 ára við skilnað og 13 ára þegar fyrstu jól eftir skilnað voru."}, {"response_to": "30926279", "username": "Máni", "message_id": "30926416", "user_id": "154", "datetime": "2014-11-23 16:52:32", "datestring": "23. nóv. '14, kl: 16:52:32", "text": "Þú getur farið til sýslumanns og beðið um umgengnisúrskurð."}, {"response_to": "30926279", "username": "púðinn", "message_id": "30926594", "user_id": "70697", "datetime": "2014-11-23 19:52:05", "datestring": "23. nóv. '14, kl: 19:52:05", "text": "Já ósanngjarnt en alveg merkilegt hvað margir karlmenn koma oft með já ég borga hlut í þessu og hinu. Kemur það málinu eitthvað við? Ertu svona rosa góður að borga fyrir barnið eða helduru að meðlag dekki helming ?Er þetta ekki þitt barn líka?"}, {"response_to": "30926594", "username": "Abbagirl", "message_id": "30926885", "user_id": "20193", "datetime": "2014-11-23 22:24:41", "datestring": "23. nóv. '14, kl: 22:24:41", "text": "Mer finnst hann frekar vera að segja frá til að sýna að þau gera hlutina í sameiningu og að samskiptin séu góð, skipta á milli sín kostnaði og tímanum með barninu, nema jólunum sem hún fær ein."}, {"response_to": "30926279", "username": "strákamamma", "message_id": "30926595", "user_id": "11836", "datetime": "2014-11-23 19:54:07", "datestring": "23. nóv. '14, kl: 19:54:07", "text": "mér finnst hun mjög ósanngjörn...einnig finnst mér spes að þú borgir meðlag þegar þið skiptið öllum kostnaði með ykkur"}, {"response_to": "30926279", "username": "bdi", "message_id": "30926614", "user_id": "78753", "datetime": "2014-11-23 20:17:42", "datestring": "23. nóv. '14, kl: 20:17:42", "text": "Ég veit það ekki, dóttir mín hefur alltaf verið hjá mér á aðfangadag, og er orðin fullorðin."}, {"response_to": "30926279", "username": "Silaqui", "message_id": "30926711", "user_id": "125345", "datetime": "2014-11-23 21:18:24", "datestring": "23. nóv. '14, kl: 21:18:24", "text": "Hún er ósanngjörn (svo lengi sem barnið er nokkuð jafntengt ykkur báðum) en kannski er það bara svona fyrsta viðbragð og hún þarf í raun tíma til að melta hlutina. Ef hún er sanngjörn almennt er það ekkert ólíklegt."}, {"response_to": "30926279", "username": "ts", "message_id": "30926766", "user_id": "4019", "datetime": "2014-11-23 21:41:48", "datestring": "23. nóv. '14, kl: 21:41:48", "text": "svona fyrir utan jóla umgengni... hvers vegna greiðir þú meðlag þegar hann er jafnt hjá ykkur og þið deilið öllum kostnaði ?? það finnst mér mjög ósanngjarnt td...  deilir hún barnabótunum með þér ?"}, {"response_to": "30926279", "username": "máninnkvk", "message_id": "30926900", "user_id": "278334", "datetime": "2014-11-23 22:39:45", "datestring": "23. nóv. '14, kl: 22:39:45", "text": "Ætlaði einmitt að nefna þetta með meðlagið.. eg er með dóttir mína viku og viku við borgum allt jafn leikskola, æfinga gjöld og þess hattar og borgum hvorug meðlag og skiptum barnabotunum a milli okkar :)"}]}
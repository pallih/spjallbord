{"url": "https://bland.is/umraeda/barnid-aldrei-kyrrt/31297374/?page=271", "date": "2016-03-20 22:01:41", "id": "31297374", "items": [{"text": "Ég á eina 2 ára sem getur ALDREI verið kyrr... Hún er alltaf á iði... Þetta er sérstaklega slæmt á kvöldin þegar hún á að fara að sofa... Tekur hana alltof langan tíma að sofna... Hún fer upp í rúm kl 20 og yfirleitt ekki sofnuð fyrr en kl 21 - 21:30 því hún snýr sér í endalausa hringi og liggur bara ekkert kjurr... Hvað get ég gert í þessu... nenni ekki lengur þessu ströggli á kvöldin....", "title": "Barnið aldrei kyrrt", "username": "perla82", "message_id": "31297374", "user_id": "10622", "response_to": null, "datetime": "2016-03-20 22:01:41", "datestring": "20. mar. '16, kl: 22:01:41"}, {"response_to": "31297374", "username": "Alfa78", "message_id": "31297375", "user_id": "78356", "datetime": "2016-03-20 22:03:38", "datestring": "20. mar. '16, kl: 22:03:38", "text": "ég á einn svona. Hann má alls ekki fá sykur og hann VERÐUR að fara út að leika daglega. Suma daga er hann hérna að hlaupa fram og tilbaka 40 ferðir rétt áður en hann fer að sofa. Það er eins og hann þurfi að tappa af orku því annars einmitt er hann eins og þyrluspaði"}, {"response_to": "31297374", "username": "safapressa", "message_id": "31297396", "user_id": "198011", "datetime": "2016-03-20 22:56:16", "datestring": "20. mar. '16, kl: 22:56:16", "text": "Liggja hjá henni? Nudda hana með lavender olíu"}, {"response_to": "31297374", "username": "Splæs", "message_id": "31297401", "user_id": "83074", "datetime": "2016-03-20 23:05:21", "datestring": "20. mar. '16, kl: 23:05:21", "text": "Ef hún er til friðs ein vakandi uppi í rúmi myndi ég láta hana eiga sig þar."}, {"response_to": "31297374", "username": "litlaF", "message_id": "31297402", "user_id": "74640", "datetime": "2016-03-20 23:07:27", "datestring": "20. mar. '16, kl: 23:07:27", "text": "Minn er svona, er að detta í 2ja og hálfs árs. Svefntíminn var eilífðar barátta og við vorum gjörsamlega að verða brjáluð að þurfa að sitja yfir honum í yfir klukkutíma á hverju kvöldi, en hann ákvað svo allt í einu að hætta að sofa á daginn og háttatíminn er allt annar, hann er sofnaður á 15 mínútum. Hann er reyndar orðinn vel búinn á því um kvöldmatatleitið og getur verið mjög erfiður, en þetta er að komast í rútínu."}, {"response_to": "31297374", "username": "fallegazta", "message_id": "31297406", "user_id": "95461", "datetime": "2016-03-20 23:21:41", "datestring": "20. mar. '16, kl: 23:21:41", "text": "Mín er reyndar orðin 6 ára en hún nær sér niður á kvöldin með því að hlusta á tónlist."}, {"response_to": "31297374", "username": "stjörnuþoka123", "message_id": "31297415", "user_id": "80214", "datetime": "2016-03-20 23:57:14", "datestring": "20. mar. '16, kl: 23:57:14", "text": "Ég á strák sem var svona og þú átt alla mína samúð. Þetta er slítandi og erfitt, sérstaklega ef þú þarft að vera inni hjá henni allan tímann. Ég prófaði allan fjandann. Heitt bað fyrir svefn, flóaða mjólk, magnesíum, lavender olíu osfr. Ekkert virkaði. Hann er núna átta ára og er það er ekki langt síðan að hann fór að geta sofnað án þess að vera í ruglinu."}, {"response_to": "31297374", "username": "Steina67", "message_id": "31297419", "user_id": "39274", "datetime": "2016-03-21 00:07:04", "datestring": "21. mar. '16, kl: 00:07:04", "text": "Minn næstelsti verður 27 ára á árinu og hann er enn svona.  Elíft ströggl að sofna."}, {"response_to": "31297374", "username": "ComputerSaysNo", "message_id": "31297445", "user_id": "47512", "datetime": "2016-03-21 00:55:14", "datestring": "21. mar. '16, kl: 00:55:14", "text": "Stytta eða sleppa daglúrnum?"}, {"response_to": "31297374", "username": "nefnilega", "message_id": "31297579", "user_id": "52417", "datetime": "2016-03-21 14:50:24", "datestring": "21. mar. '16, kl: 14:50:24", "text": "Búið að útiloka njálg?"}, {"response_to": "31297374", "username": "Silaqui", "message_id": "31297599", "user_id": "125345", "datetime": "2016-03-21 16:39:35", "datestring": "21. mar. '16, kl: 16:39:35", "text": "Sonur minn var svona á þessum aldri. Aldrei kyrr eina einustu sekúndu frá því að hann vaknaði og þangað til að hann sofnaði á kvöldin. Það tók líka stundum töluverða stund að sofna og hann sofnaði oft á hvolfi í rúminu eða þversum. Ég sat aldei yfir honum en talaði til hans á meðan ég lauk kvöldverkunum frammi (lítil íbúð sem betur fer). Hann var alltaf sáttur, svo lengi sem að ég var til í að sækja snudduna í milljónasta skiptið á gólfið það kvöldið. Og svo lagaðist þetta þegar hann hætti að sofa á daginn. Við bara tókum á þessu á góðu nótunum og héldum góða skapinu og þá var allt mikið léttara. Og vorum með mjög fyrirsjánlega kvöldrútínu."}]}
{"url": "https://bland.is/umraeda/ad-haetta-ad-taka-vinnuna-med-ser-heim/30179295/?page=1575", "date": "2013-08-03 10:41:09", "id": "30179295", "items": [{"text": "Ég er svo föst í því að taka vinnuna með mér heim, og ekki að ég sé á neinn hátt í vinnunni þegar ég er heima, en hausinn á mér er þar og það getur gert mig brjálaða. Hugsa um hvað ég var að gera, hvað ég gæti gert betur, hvað ég er að fara að gera næstu daga og svo framvegis. Þetta er kannski ákveðið stress, þetta er krefjandi vinna og kannski bara eðlilegt, en mig langar svo að geta bara lokað á vinnuna (í hausnum) þegar ég kem heim og notið þess að vera með fjölskyldunni án þess að vera alltaf með hugann smá annars staðar.  Nú spyr ég, þið sem kannist við þetta, er þetta yfir höfuð hægt?", "title": "Að hætta að taka vinnuna með sér heim", "username": "Umbrella", "message_id": "30179295", "user_id": "49189", "response_to": null, "datetime": "2013-08-03 10:41:09", "datestring": "3. ágú. '13, kl: 10:41:09"}, {"response_to": "30179295", "username": "nefnilega", "message_id": "30179298", "user_id": "52417", "datetime": "2013-08-03 10:52:49", "datestring": "3. ágú. '13, kl: 10:52:49", "text": "Mér finnst gott að labba eða hjóla heim úr vinnu, ég hugsa oft um vinnuna á leiðinni heim en er laus við hana þegar ég kem heim."}, {"response_to": "30179298", "username": "hallabt", "message_id": "30179373", "user_id": "2466", "datetime": "2013-08-03 12:22:45", "datestring": "3. ágú. '13, kl: 12:22:45", "text": "Tek undir með hjólið.  Finnst líka fínt að koma við í sundi á leiðinni heim."}, {"response_to": "30179295", "username": "harpaj", "message_id": "30179363", "user_id": "126141", "datetime": "2013-08-03 12:05:52", "datestring": "3. ágú. '13, kl: 12:05:52", "text": "Ég fór á fyrirlestur hjá sálfræðingi sem var akkurat að tala um þetta, hún sjálf þurfti að æfa sig í því að taka ekki vinnuna heim og notaði þá aðferð að skilja vinnuna eftir í ljósastaurnum fyrir utan heimilið sitt. Þetta tók hana ágætis tíma að ná en þetta er auðvitað bara hugarfarsbreyting sem þarf vísvitandi að vinna í. Og ef hún nauðsynlega þurfti að vinna heima þá ákvarðaði hún tíma, t.d. frá kl.20-21 og hélt sig við það. Þannig að þetta er bara æfing í því að hugsa ekki, sem getur verið erfitt en er alveg gerlegt."}, {"response_to": "30179295", "username": "Miale", "message_id": "30179433", "user_id": "254601", "datetime": "2013-08-03 13:35:57", "datestring": "3. ágú. '13, kl: 13:35:57", "text": "Ég hugsa mikið um vinnuna þegar ég er heima (nema ekki mikið í sumarfríi þó). Ég er líka með mikið af verkefnum og það þarf alltaf e-ð að gera. Það þarf að undirbúa td. komu nýja barna og þá hugsa ég mikið um það hvernig og hvenar ég ætla að hafa það tilbúið o.fl .. er svo brjál. skipulögð og er búin með sum verkefni 1-2 mánuði í tímann svo allt sé tilbúið þegar kemur afþví ;)"}, {"response_to": "30179295", "username": "Gale", "message_id": "30179593", "user_id": "92836", "datetime": "2013-08-03 17:15:10", "datestring": "3. ágú. '13, kl: 17:15:10", "text": "Langar að benda þér á Coda fundi. Þar er fólk sem eru vinnualkar og líka fólk sem á við þetta sama vandamal og þú að stríða. Mörgum hefur tekist að læra að vera ekki alltaf með hugann við vinnuna og hvernig á að aðskilja vinnuna og fjölskyldulífið o.fl. Getur skoðað þetta á coda.is"}, {"response_to": "30179295", "username": "Rós 56", "message_id": "30179692", "user_id": "63088", "datetime": "2013-08-03 19:22:33", "datestring": "3. ágú. '13, kl: 19:22:33", "text": "Þetta er oft mjög erfitt vandamál, ég var í mörg mörg ár í vinnuni nánast allan sólarhringinn, en loksins gerði ég mér grein fyrir því hvað þetta hafði slæm áhrif á andlega líðan mína :o/"}]}
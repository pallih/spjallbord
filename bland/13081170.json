{"url": "https://bland.is/umraeda/ad-prjona-fyrir-handprjonasambandid-/13081170/?page=1999", "date": "2009-03-22 17:39:39", "id": "13081170", "items": [{"text": "Ég er ein af þeim fjölmörgu sem voru að missa vinnuna um helgina og staðinn fyrir að leggjast í rúmið ætla ég að snúa vörn í sókn og vera með alla arma úti.\n\nNú hef ég verið nokkuð liðtæk þegar kemur að prjónunum og er að velta því fyrir mér hvort hér sé einhver sem hefur prjónað fyrir Handprjónasambandið og getur sagt mér hvernig það virkar? Er þetta að gefa eitthvað að ráði af sér?\n\nOg þið sem hafið verið að prjóna til að selja á eigin vegum, getið þið gefið mér einhver góð ráð? Ég hef að undanförnu verið að prjóna skokka úr léttlopa til að gefa (m.a. með Hello Kitty myndum) og hef fengið hrós fyrir þá. Ég var t.d. að spá í að prjóna nokkra til að selja. Hvað gæti talist hóflegt verð á slíku?", "title": "Að prjóna fyrir Handprjónasambandið???", "username": "FrúFiðrildi", "message_id": "13081170", "user_id": "56122", "response_to": null, "datetime": "2009-03-22 17:39:39", "datestring": "22. mar. '09, kl: 17:39:39"}, {"response_to": "13081170", "username": "Walter", "message_id": "13081637", "user_id": "61360", "datetime": "2009-03-22 18:22:35", "datestring": "22. mar. '09, kl: 18:22:35", "text": "Ég hef lítið vit á þessu svo sem en það sem ég myndi gera er að skanna þær verslanir sem eru að selja prjónaflíkur og kanna verðlagninguna þar."}, {"response_to": "13081170", "username": "Ziha", "message_id": "13081794", "user_id": "51148", "datetime": "2009-03-22 18:37:52", "datestring": "22. mar. '09, kl: 18:37:52", "text": "Hvernig væri að prófa að hringja í þá í handprjónasambandinu og athuga hvað þær taka t.d. lopapeysu á?   Líka hvort þá vanti fleiri til að prjóna, þeir voru jú í fréttunum um daginn og þá hafa þeir kannski fengið nóg af \"prjónurum\".... ?"}, {"response_to": "13081170", "username": "Oga", "message_id": "13081879", "user_id": "31355", "datetime": "2009-03-22 18:45:51", "datestring": "22. mar. '09, kl: 18:45:51", "text": "Hérna er eitthvað um hvernig maður gerist félagsmaður"}, {"response_to": "13081170", "username": "Alonso", "message_id": "13082394", "user_id": "43433", "datetime": "2009-03-22 19:37:10", "datestring": "22. mar. '09, kl: 19:37:10", "text": "Ég hef verið að prjóna fyrir handprjónasambandið og er mjög ánægð. Það kostar 4000 að ganga í það og er það tekið af fyrstu vöru sem maður leggur inn. Þetta gjald borgar maður bara einu sinni og ekki meir eftir það er maður bara meðlimur sem getur lagt inn vörur. Þær vilja sjá fyrst eina flík eftir mann og er þá tekin ákvörðun hvort þær vilja meira samstarf við mann. Það er hægt að fara til þeirra og fá lopa fyrir einni flík og oftast vilja þær hafa aðeins eitthvað um það að segja hvað maður prjónar fer eðlilega eftir hvað helst vantar. Eins eru þær með sérstök munstur sem þær vilja að maður prjóni fyrir þær."}, {"response_to": "13082394", "username": "kristella", "message_id": "13083096", "user_id": "86108", "datetime": "2009-03-22 20:26:44", "datestring": "22. mar. '09, kl: 20:26:44", "text": "En eru þau að borga sæmilega fyrir flíkurnar? er það ekki bara eitthvað staðlað?"}, {"response_to": "13083096", "username": "drífapífa", "message_id": "13083869", "user_id": "14681", "datetime": "2009-03-22 21:13:51", "datestring": "22. mar. '09, kl: 21:13:51", "text": "Já hvað ertu til dæmis að fá fyrir að prjóna herra lopapeysu ?"}, {"response_to": "13082394", "username": "arianna", "message_id": "29745028", "user_id": "161928", "datetime": "2013-02-07 14:43:04", "datestring": "7. feb. '13, kl: 14:43:04", "text": "Ertu enn að prjóna fyrir handprjónasambandið?? hvað ertu að fá greitt fyrir hverja peysu? og ef það er rennilás í henni.. geriru það sjálf?"}, {"response_to": "13081170", "username": "drífapífa", "message_id": "13083983", "user_id": "14681", "datetime": "2009-03-22 21:21:59", "datestring": "22. mar. '09, kl: 21:21:59", "text": "Eins langar mig voða mikið að vita hvort maður fullklári peysuna, þe ef það er rennilás í henni, gerir maður það sjálfur ? Eða sér sú \"pólska\" þarna hinu megin í rennilásunum um það?"}, {"response_to": "13083983", "username": "presto", "message_id": "29763055", "user_id": "7653", "datetime": "2013-02-13 22:13:03", "datestring": "13. feb. '13, kl: 22:13:03", "text": "Skilar peysunni heilli og þveginni. Mátt skilja eftir enda í miðjunni þar sem rennilásinn er settur, þær sauma, klippa, setja kant og rennilás í peysuna."}, {"response_to": "29763055", "username": "presto", "message_id": "29763066", "user_id": "7653", "datetime": "2013-02-13 22:15:57", "datestring": "13. feb. '13, kl: 22:15:57", "text": "Úbbs, sá ekki að þetta var eldgömul umræða!"}, {"response_to": "13081170", "username": "Barracuda", "message_id": "13094642", "user_id": "58839", "datetime": "2009-03-23 20:04:18", "datestring": "23. mar. '09, kl: 20:04:18", "text": "endilega hafa samband líka við staði eins og þingborg í flóanum."}]}
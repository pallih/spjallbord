{"url": "https://bland.is/umraeda/kaera-logfroda-folk-leigjandi-til-vandraeda/26856144/?page=3508", "date": "2012-01-05 17:36:06", "id": "26856144", "items": [{"text": "Þannig er að ég hef leitað ráða hjá einum lögræðingi, en er ekki alveg sátt með svör hans.  ég er með leigjanda sem ég vil út úr íbúðinni ,starx.  Mér er sagt að ég þurfi að segja upp leigjandanum með 3 mánaða fyrirvara, miðast við mánaðarmót ( verður þá að vera frá og með feb).Málið snýst hinsvegar um það að leigjandinn hefur ekki leigusamning, og hefur borgað leigu seint, illa , og ekki neitt. Á undanförnum 2- 3 árum  hafa oft liðið margir mánuðir milli greiðslna, smá borgað inn  og sjáldnast  hefur verið greitt umsamið verð. (  vanefndar leigugreiðslur hlaupa á mörg hundruð þúsund króna)Er nokkuð ólöglegt við það að biðja viðkomandi um að koma sér strax út?  Ég get ekki hugsað mér að hafa viðkomandi lengur í íbúðinni.", "title": "Kæra lögfróða fólk-  leigjandi til vandræða", "username": "skonsaskons", "message_id": "26856144", "user_id": "64276", "response_to": null, "datetime": "2012-01-05 17:36:06", "datestring": "5. jan. '12, kl: 17:36:06"}, {"response_to": "26856144", "username": "fálkaorðan", "message_id": "26856184", "user_id": "169630", "datetime": "2012-01-05 17:39:42", "datestring": "5. jan. '12, kl: 17:39:42", "text": "Það er ólöglegt að ætlast til þess að viðkomandi fari strax út, en þú getur að sjálfsögðu reynt að semja um það við leigjandann."}, {"response_to": "26856184", "username": "skonsaskons", "message_id": "26856265", "user_id": "64276", "datetime": "2012-01-05 17:48:13", "datestring": "5. jan. '12, kl: 17:48:13", "text": "ok, takk fyrir svarið. Manni finnst það skítt ,en sjálfsagt er það þannig. 3 mánuðir finnst mér hinsvegar hrikalega mikið."}, {"response_to": "26856265", "username": "fálkaorðan", "message_id": "26856389", "user_id": "169630", "datetime": "2012-01-05 17:57:25", "datestring": "5. jan. '12, kl: 17:57:25", "text": "3 mánaða uppsagnarfrestur og svo tekur við útburðarferli að loknum þeim tíma sem ekki er styttra en 3 mánuðir."}, {"response_to": "26856389", "username": "garpur76", "message_id": "26858278", "user_id": "32587", "datetime": "2012-01-05 20:35:31", "datestring": "5. jan. '12, kl: 20:35:31", "text": "fyrst leigjandinn er búin að vera svona lengi jafngildir því að hann hafi samning, og Uppsagnarfrestur af hálfu beggja aðila á íbúðum er sex mánuðir nema ef leigjandi hefur haft íbúð á leigu lengur en fimm ár, en þá skal"}, {"response_to": "26858278", "username": "þreytta", "message_id": "26889641", "user_id": "250", "datetime": "2012-01-08 20:30:20", "datestring": "8. jan. '12, kl: 20:30:20", "text": "en getur hann sannað að hann sé búinn að vera leigja þarna lengi, ef hann hefur ekki verið að borga reglulega leigu?"}, {"response_to": "26856265", "username": "EvaMist", "message_id": "26856414", "user_id": "39668", "datetime": "2012-01-05 17:59:18", "datestring": "5. jan. '12, kl: 17:59:18", "text": "Það tók 5 mánuði að frá því að 3 mánaða fresturinn lauk að fá leigjanda sem ég þekki til að koma sér út. Hann fór ekki fyrr en daginn áður en bera átti hann út."}, {"response_to": "26856184", "username": "Chaos", "message_id": "26857945", "user_id": "101369", "datetime": "2012-01-05 20:14:04", "datestring": "5. jan. '12, kl: 20:14:04", "text": "Hún getur rift á grundvelli vanskila, þ.e. sent greiðsluáskorun og ef hann borgar ekki innan 7 daga þá getur hún rift samningnum og á þeim grundvelli krafist útburðar, þá annað hvort á fengið viðurkenningardóm og farið svo til sýslumanns og beðið um útburð eða beina aðfaragerð skv. 78. gr. aðfl. en það er útburður án dóms. Seinni leiðin er hraðari og 99% tilvika er farið þá leið."}, {"response_to": "26857945", "username": "hangikjöt", "message_id": "26858075", "user_id": "27442", "datetime": "2012-01-05 20:22:05", "datestring": "5. jan. '12, kl: 20:22:05", "text": "er þetta hægt ef ekki er leigusamningur?"}, {"response_to": "26858075", "username": "garpur76", "message_id": "26858311", "user_id": "32587", "datetime": "2012-01-05 20:37:26", "datestring": "5. jan. '12, kl: 20:37:26", "text": "eftir svona langann tíma í leigu gildir eins og um samning hafi verið að ræða... minnir að það standi einhverstaðar í húsaleigulögum"}, {"response_to": "26858311", "username": "hangikjöt", "message_id": "26858366", "user_id": "27442", "datetime": "2012-01-05 20:40:29", "datestring": "5. jan. '12, kl: 20:40:29", "text": "Já ég er bara að spá í þar sem það hefur tekið fólk frá því greiðsla hætti að koma þangað til að útburður verður um 6 mánuði."}, {"response_to": "26858366", "username": "garpur76", "message_id": "26858420", "user_id": "32587", "datetime": "2012-01-05 20:43:34", "datestring": "5. jan. '12, kl: 20:43:34", "text": "já... það er alveg skelfilegt hvað í raun leigusalar eru réttingalausir í þessu... ekkert skrítið í raun hvernig leiguverðið er orðið og hvað er krafist mikilla trygginga..."}, {"response_to": "26858075", "username": "presto", "message_id": "26889607", "user_id": "7653", "datetime": "2012-01-08 20:27:33", "datestring": "8. jan. '12, kl: 20:27:33", "text": "Það er samningur, bara ekki skriflegur."}, {"response_to": "26856144", "username": "Louise Brooks", "message_id": "26856311", "user_id": "103336", "datetime": "2012-01-05 17:50:55", "datestring": "5. jan. '12, kl: 17:50:55", "text": "Miðað við hvað leigjandinn hefur verið lengi í íbúðinni án samnings þá á hann rétt á 6 mánaða uppsagnarfrest. Réttur leigusala er ekki mikill í svona málum. Það er mikið verri staða fyrir leigusala að vera ekki með gildan leigusamning."}, {"response_to": "26856311", "username": "Chaos", "message_id": "26857954", "user_id": "101369", "datetime": "2012-01-05 20:14:49", "datestring": "5. jan. '12, kl: 20:14:49", "text": "Ekki ef hann hefur ekki greitt leiguna, þá er hægt að rifta samning og krefjast strax útburðar."}, {"response_to": "26856144", "username": "h.f.", "message_id": "26856379", "user_id": "121480", "datetime": "2012-01-05 17:57:01", "datestring": "5. jan. '12, kl: 17:57:01", "text": "það er í gildi leigusamningur þó hann sé ekki skriflegur, fyrir rétti eru munnlegir og skriflegir samningar jafngildir. Sönnun skriflegs samnings er þó öllu auðveldari en munnlegs."}, {"response_to": "26856144", "username": "Karamja", "message_id": "26856452", "user_id": "156353", "datetime": "2012-01-05 18:02:59", "datestring": "5. jan. '12, kl: 18:02:59", "text": "ég er sammála öllu sem hefur verið sagt en vil bæta við að ef þessi aðili skuldar þér mikla peninga að fara með hann í formlegt innheimtuferli, og þegar það er komið í gang geturðu sagt honum að ef hann fari út núna felliru skuldina niður, þannig geturu losnað við hann fyrr... en tapar náttúrulega peningunum þínum."}, {"response_to": "26856144", "username": "ibo2", "message_id": "26856475", "user_id": "52625", "datetime": "2012-01-05 18:05:15", "datestring": "5. jan. '12, kl: 18:05:15", "text": "Ef ekki er gerður skriflegur samningur aðeins munnlegur telst hann ígildi ótímabundins leigusamnings. Uppsagnarfrestur ótímabundins leigusamnings er sex mánuðir."}, {"response_to": "26856144", "username": "sygyn", "message_id": "26856495", "user_id": "124720", "datetime": "2012-01-05 18:07:00", "datestring": "5. jan. '12, kl: 18:07:00", "text": "Þú getur krafist útburðar ef hann borgar bara ekki en annars er 6 mánaða uppsagnafrestur ef það er ekki skriflegur tímabundinn samningur fyrir hendi."}, {"response_to": "26856495", "username": "krummalína", "message_id": "26857599", "user_id": "71366", "datetime": "2012-01-05 19:47:48", "datestring": "5. jan. '12, kl: 19:47:48", "text": ""}, {"response_to": "26856144", "username": "Snobbhænan", "message_id": "26856548", "user_id": "53629", "datetime": "2012-01-05 18:11:28", "datestring": "5. jan. '12, kl: 18:11:28", "text": "Æ fíl jor pein. Minn leigjandi hefur líka skemmt eignina.  Djöfull sem það er óólandi hvað maður er réttlaus sem leigusali."}, {"response_to": "26856548", "username": "Louise Brooks", "message_id": "26856802", "user_id": "103336", "datetime": "2012-01-05 18:33:54", "datestring": "5. jan. '12, kl: 18:33:54", "text": "Ég er alltaf að bíða eftir að finna hinn fullkomna leigusala sem kann að meta það að ég borga 3 mánaða leigu í tryggingu og alltaf á réttum tíma. Er með innbústryggingu sem að ætti að dekka tjón sem að gætu komið upp á, reyni að skemma ekki eignina og held húsnæðinu við á meðan ég bý í því. Hef bestu meðmæli frá öllum fyrrverandi leigusölum með tölu. Miðað við sögurnar sem maður les hérna inni þá er ekki sjálfgefið að finna góðan leigjanda."}, {"response_to": "26856802", "username": "óskin10", "message_id": "26857673", "user_id": "3978", "datetime": "2012-01-05 19:52:24", "datestring": "5. jan. '12, kl: 19:52:24", "text": "ertu að leita að íbúð núna?"}, {"response_to": "26857673", "username": "Louise Brooks", "message_id": "26860174", "user_id": "103336", "datetime": "2012-01-05 22:38:01", "datestring": "5. jan. '12, kl: 22:38:01", "text": "Nei reyndar ekki. Er vonandi í nokkuð öruggri leigu eins og er en samningurinn minn rennur út í lok maí á þessu ári og maður vonar að karluglan sem ég leigi af taki ekki upp á því að hækka leiguna þegar við vonandi endurnýjum. Ég er svoleiðis búin að fá að heyra það frá nágrönnunum hvað hann er erfiður í samskiptum en hingað til hefur hann ekki sýnt það gagnvart mér. Vona bara að hann sé ekkert á leið heim frá Noregi. Ef hann hafði efni á að láta íbúðina standa auða í 2 ár áður en ég fékk hana leigða þá fer hann vonandi ekki að eltast við einhverja þúsundkalla þegar kemur að endurnýjun."}, {"response_to": "26856802", "username": "garpur76", "message_id": "26858371", "user_id": "32587", "datetime": "2012-01-05 20:40:49", "datestring": "5. jan. '12, kl: 20:40:49", "text": "væri bókað til í að leigja þér... en íbúðin var að fara í leigu,,, og er sennilega ekki á heppilegum stað fyrir þig :)"}, {"response_to": "26856802", "username": "litlatritla", "message_id": "26859194", "user_id": "130048", "datetime": "2012-01-05 21:35:35", "datestring": "5. jan. '12, kl: 21:35:35", "text": "vonandi helst uglan sem þú ert að leigja af núna bara sem lengst í no :-)"}, {"response_to": "26856802", "username": "Snobbhænan", "message_id": "26863097", "user_id": "53629", "datetime": "2012-01-06 09:18:30", "datestring": "6. jan. '12, kl: 09:18:30", "text": "Þetta er bara hræðilegt. Fyrri leigjendur þurftum við að lögsækja til að fá leiguna greidda, núverandi hefur gjörsvovel verið tekinn f kannabisrækt í eigninni OG skemmt hana. Ekki borgað leigu frá því í nóvember, en látið leigu f des og jan dragast af tryggingunni - sem þýðir að enginn aur verður eftir til að greiða fyrir tjónið sem hann hefur valdið."}, {"response_to": "26863097", "username": "Grjona", "message_id": "26863436", "user_id": "18490", "datetime": "2012-01-06 10:16:56", "datestring": "6. jan. '12, kl: 10:16:56", "text": "Úff, þetta er agalegt :/"}, {"response_to": "26863097", "username": "Anímóna", "message_id": "26863653", "user_id": "86179", "datetime": "2012-01-06 10:53:07", "datestring": "6. jan. '12, kl: 10:53:07", "text": "Vá. Úff."}, {"response_to": "26863097", "username": "Louise Brooks", "message_id": "26864895", "user_id": "103336", "datetime": "2012-01-06 13:30:11", "datestring": "6. jan. '12, kl: 13:30:11", "text": "Guð hvað ég finn til með ykkur!"}, {"response_to": "26863097", "username": "presto", "message_id": "26889622", "user_id": "7653", "datetime": "2012-01-08 20:28:25", "datestring": "8. jan. '12, kl: 20:28:25", "text": "Ömurlegt!"}, {"response_to": "26856802", "username": "musamamma", "message_id": "26868517", "user_id": "79025", "datetime": "2012-01-06 19:28:51", "datestring": "6. jan. '12, kl: 19:28:51", "text": "Nákvæmlega. Íbúðin sem eg leigi lítur betur út núna en þegar ég tók hana á leigu, hef alltaf borgað leiguna á réttum tíma og gert meira í sameign en ég á samkvæmt samningi. Var samt ekki með nein meðmæli eða neitt, var að byrja að leigja i fyrsta skipti."}, {"response_to": "26868517", "username": "Louise Brooks", "message_id": "26869397", "user_id": "103336", "datetime": "2012-01-06 20:49:01", "datestring": "6. jan. '12, kl: 20:49:01", "text": "Þá ættir þú heldur betur að fá góð meðmæli frá leigusalanum en skiptir það nokkru máli þegar maður kemst í leigu hjá Félagsbústöðum ? Rosalega flott nýja íbúðin btw :)"}, {"response_to": "26869397", "username": "musamamma", "message_id": "26870265", "user_id": "79025", "datetime": "2012-01-06 22:00:07", "datestring": "6. jan. '12, kl: 22:00:07", "text": "Takk :) Já ég get fengið endalaust góð meðmæli en þarf ekkert á þeim að halda ;)"}, {"response_to": "26856144", "username": "sibbz", "message_id": "26856745", "user_id": "122800", "datetime": "2012-01-05 18:29:48", "datestring": "5. jan. '12, kl: 18:29:48", "text": "mátt nú þakka fyrir 3 mánaða fyrirvarann. miðað við hvað leigjandinn hefur verið lengi þá á hann í raun rétt á 6 mánuðum eins og margir hér að ofan hafa bent á."}, {"response_to": "26856144", "username": "skonsaskons", "message_id": "26857268", "user_id": "64276", "datetime": "2012-01-05 19:19:55", "datestring": "5. jan. '12, kl: 19:19:55", "text": "Þakka ykkur öllum innilega fyrir svörin :)     Hvað með peningana sem leigjandin skuldar?    Hvernig er hægt að setja svoleiðis í innheimtu  þegar engin leigusamningur er fyrir höndum?"}, {"response_to": "26857268", "username": "Medister", "message_id": "26857713", "user_id": "46721", "datetime": "2012-01-05 19:56:35", "datestring": "5. jan. '12, kl: 19:56:35", "text": "Ekki hægt.  Með engan leigusamning hefurðu ekkert í höndunum."}, {"response_to": "26857713", "username": "niniel", "message_id": "26857795", "user_id": "111462", "datetime": "2012-01-05 20:03:13", "datestring": "5. jan. '12, kl: 20:03:13", "text": "Það er alltaf leigusamningur. Hér er hann bara munnlegur, og þá stendur það upp á skonsaskons að sanna tilvist efni hans. Það getur verið erfitt, sérstaklega ef það er lítið sem ekkert mynstur á greiðslunum sem hún er búin að fá :/"}, {"response_to": "26857795", "username": "Medister", "message_id": "26857803", "user_id": "46721", "datetime": "2012-01-05 20:03:59", "datestring": "5. jan. '12, kl: 20:03:59", "text": "Nefnilega. Held að þetta sé fyrirfram vonlaust."}, {"response_to": "26857795", "username": "nærbuxur", "message_id": "26857860", "user_id": "79068", "datetime": "2012-01-05 20:07:59", "datestring": "5. jan. '12, kl: 20:07:59", "text": "En hlýtur þessi munnlegi leigusamningur ekki að gilda á báða bóga ef hann gildir á annað borð ?"}, {"response_to": "26857860", "username": "niniel", "message_id": "26857912", "user_id": "111462", "datetime": "2012-01-05 20:11:30", "datestring": "5. jan. '12, kl: 20:11:30", "text": "Jú... en ég skil ekki alveg hvað þú meinar samt?"}, {"response_to": "26857912", "username": "nærbuxur", "message_id": "26857979", "user_id": "79068", "datetime": "2012-01-05 20:16:09", "datestring": "5. jan. '12, kl: 20:16:09", "text": "Ég meina að ef leigjendurnir geta skýlt sér á bak við munnlegan leigusamninginn og krefjast 6 mánaða uppsagnarfrests þá hlýtur að vera komin grundvöllur fyrir leigusalann að krefjast þess að leiga og leiguskuld sé greidd í samræmi við leigusamninginn.   Þó hlýtur að vera vandamál að sýna fram á hver leigan er."}, {"response_to": "26857979", "username": "niniel", "message_id": "26858015", "user_id": "111462", "datetime": "2012-01-05 20:18:14", "datestring": "5. jan. '12, kl: 20:18:14", "text": "Vandamálið er að sanna efni samningsins. Ef að viðkomandi hefur bara verið að borga eins og honum dettur í hug, þegar honum dettur í hug, er frekar erfitt að sanna hver upphæð leigunnar hafi verið og hvenær hún hafi gjaldfallið."}, {"response_to": "26857795", "username": "Chaos", "message_id": "26857972", "user_id": "101369", "datetime": "2012-01-05 20:15:55", "datestring": "5. jan. '12, kl: 20:15:55", "text": "Þetta er ekki rétt."}, {"response_to": "26857972", "username": "niniel", "message_id": "26858023", "user_id": "111462", "datetime": "2012-01-05 20:18:33", "datestring": "5. jan. '12, kl: 20:18:33", "text": "Uppfræddu mig þá endilega og leiðréttu :)"}, {"response_to": "26857972", "username": "niniel", "message_id": "26858140", "user_id": "111462", "datetime": "2012-01-05 20:26:31", "datestring": "5. jan. '12, kl: 20:26:31", "text": "Ég meina þetta í einlægni sko, mig langar að vita hvað af þessu er ekki rétt svo ég geti vitað betur..."}, {"response_to": "26857972", "username": "presto", "message_id": "26889681", "user_id": "7653", "datetime": "2012-01-08 20:32:42", "datestring": "8. jan. '12, kl: 20:32:42", "text": "Ef þad hefur ekki verið um neinn leigusamning að ræða sl. 2-3 ár, hvers vegna bieðstu þá í allan þennan tíma með að tillkynna innbrot/húsbrot til lögreglu og láta handtaka hústökufòlkið sem tók sér búsetu þarna í leyfisleysi? Enn óskiljanlegra er að þú hafir tekið við peningum frá samningslausu hústökufólki? Þau skulda þér ekki leigu ef aldrei var samið um að greiða leigu."}, {"response_to": "26889681", "username": "presto", "message_id": "26889698", "user_id": "7653", "datetime": "2012-01-08 20:33:38", "datestring": "8. jan. '12, kl: 20:33:38", "text": "Fannst þú vera málshefjandi hér..."}, {"response_to": "26857713", "username": "Chaos", "message_id": "26857970", "user_id": "101369", "datetime": "2012-01-05 20:15:44", "datestring": "5. jan. '12, kl: 20:15:44", "text": "Get ekki séð að það breyti miklu í þessu tilviki hvort hann er skriflegur eða munnlegur."}, {"response_to": "26857268", "username": "niniel", "message_id": "26857894", "user_id": "111462", "datetime": "2012-01-05 20:10:36", "datestring": "5. jan. '12, kl: 20:10:36", "text": "Gerðu eins og einhver stakk upp á hér fyrir ofan: Fáðu lögfræðing til að hjálpa þér að semja og senda greiðsluáskorun, fyrir öllum útistandandi greiðslum."}, {"response_to": "26857268", "username": "musamamma", "message_id": "26868541", "user_id": "79025", "datetime": "2012-01-06 19:30:45", "datestring": "6. jan. '12, kl: 19:30:45", "text": "Hvernig stendur á að íbúðin var leigð út og enginn leigusamningur gerður?"}, {"response_to": "26857268", "username": "strikehous", "message_id": "26887540", "user_id": "196449", "datetime": "2012-01-08 17:40:38", "datestring": "8. jan. '12, kl: 17:40:38", "text": "fyrirgefðu  - en af hverju ertu ekki með leigusamning ????   er það til að komast  hjá því að gefa  upp leigutekjurnar ?  til þess að komast hjá því að greiða  af þeim skatt ?  til að fá samt  sem áður  vaxtatekjur ?  er það heiðarlegt  að  gera ekki leigusamning ?  er  við því að búast að  fá heiðarlega leigendur ef  þu ert  ekki að fara eftir  reglum um svona viðskipti ?  annað sem ég skil ekki alveg -  að vera  með eign í útleigu  allan þennan  tima sem  þú nefnir  og  hafa ekki meira   vit á  lögum og  reglum  um  slík viðskipti.   Kinntu þér  lög og reglur  og farðu  eftir þeim  sjálf /sjálfur  og þá færðu  að öllum líkindum  löghlýðnari leigendur   og  vesenið  búið -   ég hef    leigt ut eignir  í gegnum árin  og aldrei lennt í neinum  vandræðum   :)   - einu sinni  sem  leigendur  borgðuðu  ekki síðasta mánuðinn ( par og þau skildu og voru að vísa  hvort á annað  með greiðslur ) -  það fór bara í innhemtu og   málið leyst    ... að  lokum ... ef  þú  hefur verið að sleppa við að borga  skatta og  í ofanálag að fá  greiddar vaxtabætur árlega   þó  þú ættir  kannski ekki rétt  á þeim  -  dreguru það bara ekki frá  því sem  leigandinn skuldar þér  í ógreiddri  leigu  og  þá    ertu  kannski ekki að   tapa eins mikið  og þú heldur  :)"}, {"response_to": "26856144", "username": "jólakarl", "message_id": "26857881", "user_id": "180949", "datetime": "2012-01-05 20:09:21", "datestring": "5. jan. '12, kl: 20:09:21", "text": "þú getur selt handrukkara skuldina"}, {"response_to": "26856144", "username": "Chaos", "message_id": "26857891", "user_id": "101369", "datetime": "2012-01-05 20:10:27", "datestring": "5. jan. '12, kl: 20:10:27", "text": "Ég er ekki að kaupa það að lögfræðingur hafi svarað þér svona...hvaða lögfræðingur var þetta?"}, {"response_to": "26856144", "username": "TurdFerguson", "message_id": "26858159", "user_id": "157110", "datetime": "2012-01-05 20:27:46", "datestring": "5. jan. '12, kl: 20:27:46", "text": "Þetta eru sérstök svör frá lögfræðingi. Hér er um munnlegan ótímabundinn samning að ræða með 6 mánaða uppsagnarfresti. Honum má hinsvegar rifta strax á grundvelli vangreiddrar leigu eftir að leigjandi hefur fengið skriflega áskorun um að greiða. Útburðarferlið sem tekur við ef leigjandinn neitar að fara út eftir riftun getur hinsvegar verið afar langt."}, {"response_to": "26856144", "username": "Honeythunder", "message_id": "26860139", "user_id": "179891", "datetime": "2012-01-05 22:35:51", "datestring": "5. jan. '12, kl: 22:35:51", "text": "Réttur leigjenda er mjög sterkur þegar kemur að svona vanefndum. Ég hef verið í þessari stöðu, en þá var reyndar leigan alltaf greidd en leigjandinn í mikilli óreglu og íbúðin gjörsamlega í rúst þegar ég kom að skoða. Ég trompaðist og bað hann að drulla sér út fyrir mánaðarmót, sem hann gerði. En ég var reyndar með samning og tók þar sérstaklega fram að vanefndir á greiðslum eða skemmdir á íbúðinni myndu leiða til uppsagnar á samningi."}, {"response_to": "26856144", "username": "alvegsamasamt", "message_id": "26860736", "user_id": "173926", "datetime": "2012-01-05 23:17:34", "datestring": "5. jan. '12, kl: 23:17:34", "text": "hvers vegna var ekki gerður skriflegur samningur, ertu að leigja á svörtu?"}, {"response_to": "26860736", "username": "Teralee", "message_id": "26863267", "user_id": "47550", "datetime": "2012-01-06 09:48:54", "datestring": "6. jan. '12, kl: 09:48:54", "text": "ég veit um leigusala sem hafði ítrekað rukkað leiguna sem hann ekki fékk, leigjandi skuldaði honum 2-3 mánuði og lofaði alltaf öllu fögru, fór inn í íbúðina og hirti allt dótið og setti út á lóð og skipti um cilender."}, {"response_to": "26863267", "username": "Snobbhænan", "message_id": "26863324", "user_id": "53629", "datetime": "2012-01-06 09:59:12", "datestring": "6. jan. '12, kl: 09:59:12", "text": "HOnum hefur varla verið stætt á því."}, {"response_to": "26863324", "username": "Teralee", "message_id": "26863329", "user_id": "47550", "datetime": "2012-01-06 10:00:31", "datestring": "6. jan. '12, kl: 10:00:31", "text": "það var akúrat sem hannn gerði. þetta var bara einn leigjandi í lítilli íbúð."}, {"response_to": "26863329", "username": "Snobbhænan", "message_id": "26863363", "user_id": "53629", "datetime": "2012-01-06 10:06:54", "datestring": "6. jan. '12, kl: 10:06:54", "text": "Já já, en leigusala er samt ekki stætt á því skv lögum. Hann hefur þá verið heppinn að leigjandinn gerði ekki mál úr því. Leigusalar eru nefnilega furðu réttlausir."}, {"response_to": "26863363", "username": "Grjona", "message_id": "26863450", "user_id": "18490", "datetime": "2012-01-06 10:18:51", "datestring": "6. jan. '12, kl: 10:18:51", "text": "Ég skil ekki hvers vegna þetta er svona. Jújú, það er vitaskuld gott að leigjandi skuli hafa sinn rétt og það sé ekki hægt að henda honum út með stuttum fyrirvara EF allt er í góðu en að það sé nánast ómögulegt að losna við skemmdarvarga sem borga ekki er bara óþolandi."}, {"response_to": "26863450", "username": "Snobbhænan", "message_id": "26863519", "user_id": "53629", "datetime": "2012-01-06 10:30:30", "datestring": "6. jan. '12, kl: 10:30:30", "text": "Borga ekki, skemma eignir og brjóta hegninarlög og nota eignina til þess.  Mér er hreinlega ofboðið sem leigusala.  Þetta er algjörlega fáránlegt."}, {"response_to": "26863519", "username": "Snobbhænan", "message_id": "26863523", "user_id": "53629", "datetime": "2012-01-06 10:31:14", "datestring": "6. jan. '12, kl: 10:31:14", "text": "Og trygging greidd út í hönd eða inn á reikning. Ekkert annað."}, {"response_to": "26863523", "username": "Anímóna", "message_id": "26863683", "user_id": "86179", "datetime": "2012-01-06 10:56:00", "datestring": "6. jan. '12, kl: 10:56:00", "text": "Þessi rotnu epli skemma einmitt svo fyrir á báða bóga. Erfiðara fyrir þig að treysta, erfiðara fyrir heiðarlegt og snyrtilegt fólk eins og mig sem hefur ekki allt sem þú telur upp, að fá góða leiguíbúð."}, {"response_to": "26863683", "username": "Snobbhænan", "message_id": "26863821", "user_id": "53629", "datetime": "2012-01-06 11:10:46", "datestring": "6. jan. '12, kl: 11:10:46", "text": "Nkl!  Ef traust ríkti og maður væri ekki búinn að brenna sig 2x á því að treysta leigjendum, þá myndi manni aldrei detta í hug að krefjast svona mikils.  En maðuyr verður að verja afkomu sína og eign. Það hefur enginn efni á því að fá ekki greidda leigu eða vegna viðgerða vegna skemmdarverka.."}, {"response_to": "26863821", "username": "Anímóna", "message_id": "26863865", "user_id": "86179", "datetime": "2012-01-06 11:15:51", "datestring": "6. jan. '12, kl: 11:15:51", "text": "Auðvitað ekki, það er bara skiljanlegt!"}, {"response_to": "26863865", "username": "Nornaveisla", "message_id": "26887703", "user_id": "64741", "datetime": "2012-01-08 17:52:45", "datestring": "8. jan. '12, kl: 17:52:45", "text": "Þú hlýtur að geta fengið meðmæli þar? :)"}, {"response_to": "26887703", "username": "Anímóna", "message_id": "26889505", "user_id": "86179", "datetime": "2012-01-08 20:18:24", "datestring": "8. jan. '12, kl: 20:18:24", "text": "Er það hægt heldurðu?"}, {"response_to": "26889505", "username": "Nornaveisla", "message_id": "26889566", "user_id": "64741", "datetime": "2012-01-08 20:24:15", "datestring": "8. jan. '12, kl: 20:24:15", "text": "Meina þau þekkja þig reyndar ekki persónulega þar auðvitað enda með skrilljón leigjendur. En þau geta allavega vottað um reglusemi og að þú hafir ekkert skemmt neitt og alltaf greitt á réttum tíma og þannig hluti :)"}, {"response_to": "26863519", "username": "musamamma", "message_id": "26868593", "user_id": "79025", "datetime": "2012-01-06 19:36:03", "datestring": "6. jan. '12, kl: 19:36:03", "text": "Ég er mjög góður leigjandi, borga alltaf á réttum tíma og geng vel um eignina. Ég hef engin meðmæli (eða hafði ekki þegar ég byrjaði að leigja hér), er einstæð móðir, atvinnulaus og á vanskilaskrá. Er meira að segja með kött. Er þó ekki á sakaskrá, gæti verið á málaskrá vegna vesens vegna barnsföður. Þú ert ekkert örugg með að fá skíthæl í íbúðina þína þó þú slakir a einhverjum af þessum kröfum. Íbúðin sem eg er í lítur betur út i dag en þegar ég flutti hér inn, lét smiíða hillur í skapa og málaði og hef lagað gólflista ásamt ýmsu öðru. Án þess að það væri dregið frá leiguverði."}, {"response_to": "26863450", "username": "Snobbhænan", "message_id": "26863543", "user_id": "53629", "datetime": "2012-01-06 10:33:38", "datestring": "6. jan. '12, kl: 10:33:38", "text": "Og jú sem leigjandi meirihluta af mínu fullorðins lífi þá hef ég fullan skilning á því að tryggja þurfi rétt leigjenda. En kom the fokk on.Þessi húsaleigulög ganga allt allt of langt í að verja rétt leigjenda á kostnað leigusala sem setur miklu meira undir."}, {"response_to": "26863543", "username": "Grjona", "message_id": "26863557", "user_id": "18490", "datetime": "2012-01-06 10:35:31", "datestring": "6. jan. '12, kl: 10:35:31", "text": "Nákvæmlega."}, {"response_to": "26856144", "username": "Kalinda", "message_id": "26869009", "user_id": "180544", "datetime": "2012-01-06 20:15:42", "datestring": "6. jan. '12, kl: 20:15:42", "text": "Það sem þú þarft að gera er að senda greiðsluáskorun og gefa leigjandanum sjö sólarhringa frest til að greiða skuldina að fullu (mátt bæta dráttarvöxtum ofan á upphæðina ef þú vilt, skv. húsaleigulögum). Að þessum sjö dögum liðnum getur þú rift samningnum formlega (að því gefnu að skuldin hafi ekki verið greidd upp í topp) og þá er leigjandanum yfirleltt gefinn stuttur frestur til að flytja út (7-10 dagar)."}, {"response_to": "26856144", "username": "rosajo", "message_id": "26869484", "user_id": "175925", "datetime": "2012-01-06 20:57:15", "datestring": "6. jan. '12, kl: 20:57:15", "text": "HAHA búið að vera vesen í 2-3 ár. Væri sko löngu búinn að segja þeim upp..."}]}
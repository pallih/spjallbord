{"url": "https://bland.is/umraeda/sma-svefnvesen/25013897/?page=4220", "date": "2011-08-01 11:08:46", "id": "25013897", "items": [{"text": "Það hefur aldrei verið neitt mál að fá strákinn minn til þess að fara að sofa, maður bara leggur hann í rúmið og bíður góða nótt (nema hann sé veikur eða e-ð).En núna er hann farinn að snúa sér alltaf á magann og á fjóra fætur og bara út um allt rúm. Hann er oft mjög þreyttur þegar hann fer að sofa en um leið og hann fer upp í rúm þá er eins og hann hætti að vera þreyttur og fer í svaka stuð. Mér finnst ómögulegt að reyna að halda honum þannig að hann nái ekki að snúa sér (hann verður líka reiður ef ég geri það)  þannig að ég hef verið að láta hann sofna í beisli. Hann er alltaf sáttur við að fara í beislið og þá sofnar hann alveg sjálfur á 5 mínútum og er alveg rólegur  (ég tek svo beislið af honum strax og hann sofnar) en mig langar ekki til þess að hann sofni alltaf í beisli. Kann einhver ráð til þess að láta hann læra  að sofna sjálfan? á ég bara að leyfa honum að æslast og gráta þangað til hann dettur út af (tekur 30-40 mín.)?", "title": "Smá svefnvesen", "username": "royal reyniber", "message_id": "25013897", "user_id": "95701", "response_to": null, "datetime": "2011-08-01 11:08:46", "datestring": "1. ágú. '11, kl: 11:08:46"}, {"response_to": "25013897", "username": "KarenLK", "message_id": "25013911", "user_id": "127365", "datetime": "2011-08-01 11:10:29", "datestring": "1. ágú. '11, kl: 11:10:29", "text": "hvað er hann gamall?"}, {"response_to": "25013911", "username": "royal reyniber", "message_id": "25013980", "user_id": "95701", "datetime": "2011-08-01 11:17:14", "datestring": "1. ágú. '11, kl: 11:17:14", "text": "úbs, gleymdi að segja það, hann er 8 mánaða"}, {"response_to": "25013980", "username": "KarenLK", "message_id": "25014047", "user_id": "127365", "datetime": "2011-08-01 11:25:59", "datestring": "1. ágú. '11, kl: 11:25:59", "text": "Er einmitt að rýna í Draumalandið. Hreyfiþroski, segir þar, er algengur á þessum aldri og getur truflað svefn. Er hann farinn að standa upp? Þetta er eðlilegt og þroskatengt, ef það er málið. Þau eru að læra svo margar nýjar hreyfingar á þessum aldri. Hann þarf sumsé að fá litla athygli fyrir þetta. Í raun bara leggja hann niður, gefa snuddu eða/og bangsa, sæng og tala ekkert við hann eða veita athygli. Alls ekki skamma eða segja neitt um þetta. Þetta á að endurtaka með nokkurra mínúta millibili þar til hann sofnar. Það stendur orðrétt: \"Mikilvægt er að foreldrar grípi ekki of fljótt inn í þegar þau sjá að barnið er farið að brölta um. Barnið þarf að læra að laga sig sjálft til í rúminu.\" Vonandi hjálpar þetta. :-)"}, {"response_to": "25014047", "username": "royal reyniber", "message_id": "25014092", "user_id": "95701", "datetime": "2011-08-01 11:30:58", "datestring": "1. ágú. '11, kl: 11:30:58", "text": "já, þetta hjálpar. ég svosem vissi þetta en maður er alltaf of fljótur að gefast upp og finna auðveldustu leiðina þó svo að hún sé ekki endilega sú besta ;)"}, {"response_to": "25014092", "username": "KarenLK", "message_id": "25014443", "user_id": "127365", "datetime": "2011-08-01 12:12:07", "datestring": "1. ágú. '11, kl: 12:12:07", "text": "Ekkert endilega talað um að það gerist oft, en að það geti gerst sökum hreyfiþroska og svo aðskilnaðarkvíða sem er að byrja þarna. En hún segir reyndar að ef barnið er ekki að gráta, þá á að láta það eiga sig að leggja það niður. Bara láta hann eiga sig ef hann situr bara og umlar. Þá lærir hann að það gerist ekkert spennandi, engin athygli eða neitt, og hann leggst að lokum niður og fer að sofa sjálfur."}, {"response_to": "25014443", "username": "royal reyniber", "message_id": "25014504", "user_id": "95701", "datetime": "2011-08-01 12:18:00", "datestring": "1. ágú. '11, kl: 12:18:00", "text": "ok, takk fyrir þetta. ég þarf greinilega að skoða þessa bók. hef bara aldrei verið í vandræðum með svefninn fyrr"}, {"response_to": "25013897", "username": "musastelpa", "message_id": "25013987", "user_id": "180588", "datetime": "2011-08-01 11:18:02", "datestring": "1. ágú. '11, kl: 11:18:02", "text": "hvað er barnið gamalt?"}, {"response_to": "25013987", "username": "royal reyniber", "message_id": "25014016", "user_id": "95701", "datetime": "2011-08-01 11:22:21", "datestring": "1. ágú. '11, kl: 11:22:21", "text": "ok. minn er nefnilega líka búin að fatta frekjugrátur -sem oft breytist í alvörugrátur þegar honum er ekki sinnt."}, {"response_to": "25014016", "username": "musastelpa", "message_id": "25014207", "user_id": "180588", "datetime": "2011-08-01 11:43:01", "datestring": "1. ágú. '11, kl: 11:43:01", "text": "hehe Ó, minn kann alveg frekjugrátur líka ;)"}, {"response_to": "25014207", "username": "royal reyniber", "message_id": "25014289", "user_id": "95701", "datetime": "2011-08-01 11:54:33", "datestring": "1. ágú. '11, kl: 11:54:33", "text": "snilld, prófa þetta allt saman hehe"}, {"response_to": "25014207", "username": "royal reyniber", "message_id": "25022345", "user_id": "95701", "datetime": "2011-08-01 22:21:51", "datestring": "1. ágú. '11, kl: 22:21:51", "text": "Víííííí ég er svo ánægð! þetta var ekkert mál! þurfti bara að fara tvisvar inn og leggja hann niður, tók minna en 10 mín! :)"}, {"response_to": "25022345", "username": "KarenLK", "message_id": "25022604", "user_id": "127365", "datetime": "2011-08-01 22:36:16", "datestring": "1. ágú. '11, kl: 22:36:16", "text": "Æðislegt :-)"}]}
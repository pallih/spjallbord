{"url": "https://bland.is/umraeda/fra-felagsfraedi-yfir-i-tolvunarfraedi/30137775/?page=1616", "date": "2013-07-14 09:27:37", "id": "30137775", "items": [{"text": "Hæhæ.Ég er nýútskrifaður stúdent af félagsfræðibraut og hef gífurlegan áhuga á að fara í Tölvunarfræði í HÍ. Eina sem stoppar mig er hvað þeir mæla með að nýnemar hafi mikla stærðfræðikunnáttu, en það er mælt með eitthverjum 21 einingum á meðan stúdent af félagsfræðibraut (sem ekki tók neina auka stærðfræðiáfanga) er með aðeins 6.Langaði bara að heyra aðeins í fólki hér sem hefur kannski verið í nákvæmlega sömu stöðu og hversu langt það hefur komist á metnaðinum einum :)Takktakk", "title": "Frá félagsfræði yfir í Tölvunarfræði", "username": "ommi1234", "message_id": "30137775", "user_id": "105875", "response_to": null, "datetime": "2013-07-14 09:27:37", "datestring": "14. júl. '13, kl: 09:27:37"}, {"response_to": "30137775", "username": "Salvelinus", "message_id": "30137791", "user_id": "94594", "datetime": "2013-07-14 09:48:35", "datestring": "14. júl. '13, kl: 09:48:35", "text": "Hef ekki reynslu af þessu, en ég veit að það er ekkert af ástæðulausu sem þau hafa þessar inngangskröfur. Ég mæli með því að þú takir einhver undirbúningsnámskeið í stærðfræði, allavega til að kynnast vigrum, heildun, deildun, þáttun, afleiðujöfnum og allt þetta sem er farið í"}, {"response_to": "30137775", "username": "alboa", "message_id": "30137804", "user_id": "31118", "datetime": "2013-07-14 10:00:18", "datestring": "14. júl. '13, kl: 10:00:18", "text": "Þú sérð að strax á fyrstu önn er stærðfræðigreining og stærðfræðimynstur í tölvunarfræði. Ég veit að stærðfræðigreiningin þarfnast ágætis kunnáttu (þekki fólk í þessum áfanga í fyrra) svo ég mæli með einhverjum undirbúningi. Fólkið sem ég þekki kláraði allt 21 einingu eða meira í framhaldsskóla og þurfti að nota kunnáttuna úr því. Ég kláraði líka bara 6 einingar eins og þú og þetta var hebreska fyrir mér."}, {"response_to": "30137775", "username": "afþví", "message_id": "30137869", "user_id": "40368", "datetime": "2013-07-14 11:00:12", "datestring": "14. júl. '13, kl: 11:00:12", "text": "Mitt mat er að þetta sé næstum því ómögulegt nema þú hafir undirstöðu í stærðfræði."}, {"response_to": "30137775", "username": "Hr Kisa", "message_id": "30137934", "user_id": "198851", "datetime": "2013-07-14 11:58:32", "datestring": "14. júl. '13, kl: 11:58:32", "text": "Af hverju tölvunarfræði og af hverju HÍ? Bara forvitinn."}, {"response_to": "30137934", "username": "ommi1234", "message_id": "30137963", "user_id": "105875", "datetime": "2013-07-14 12:27:11", "datestring": "14. júl. '13, kl: 12:27:11", "text": "Tölvunarfræði í rauninni bara vegna þess að ég er mikill tölvukall (og þá meina ég ekki tölvuleikjakall) og hef áhuga á að búa eitthvað til og vera skapandi á tölvusviði. HÍ í rauninni bara vegna þess að þá þarf ég ekki að borga annan handlegginn fyrir árið :)"}, {"response_to": "30137963", "username": "Hr Kisa", "message_id": "30138265", "user_id": "198851", "datetime": "2013-07-14 15:53:56", "datestring": "14. júl. '13, kl: 15:53:56", "text": "Veit um marga tölvukalla sem að fíluðu sig svo alls ekki í tölvunarfræðinni. Svo hef ég aldrei heyrt neitt nema slæma hluti um námið í HÍ þannig skoðaðu vel hvað er í boði og hvað þú ert að fara út í."}, {"response_to": "30137775", "username": "ert", "message_id": "30137981", "user_id": "37456", "datetime": "2013-07-14 12:38:29", "datestring": "14. júl. '13, kl: 12:38:29", "text": "Hvað með að fara í tölvunarfræði í HR? Ef ég man rétt þá er minni stærðfræði á fyrsta ári þar en í HÍ og ég held það sé enginn hryllingur eins og stærðfræðigreining."}, {"response_to": "30137981", "username": "ert", "message_id": "30137984", "user_id": "37456", "datetime": "2013-07-14 12:40:43", "datestring": "14. júl. '13, kl: 12:40:43", "text": "Já þú ert náttúrulega of seinn að sækja um. Hefurðu efni á því að falla í stærðfræðifögunum? Ef svo er go for it."}, {"response_to": "30137775", "username": "Alliat", "message_id": "30137986", "user_id": "19524", "datetime": "2013-07-14 12:42:43", "datestring": "14. júl. '13, kl: 12:42:43", "text": "Ég útskrifaðist af listabraut með einmitt 6 einingar í stærðfræði og fór svo í tölvunarfræðina í HR. Ég þraukaði tvær og hálfa önn áður en ég gafst upp."}, {"response_to": "30137986", "username": "Alliat", "message_id": "30137990", "user_id": "19524", "datetime": "2013-07-14 12:44:10", "datestring": "14. júl. '13, kl: 12:44:10", "text": "Ah, það kom líka stærðfræðigreining á þriðju önninni... og viti menn, líka með línulegu algebrukennaranum..."}, {"response_to": "30137986", "username": "ert", "message_id": "30138001", "user_id": "37456", "datetime": "2013-07-14 12:53:07", "datestring": "14. júl. '13, kl: 12:53:07", "text": "Það vill enginn fá einstakling sem kláraði 2005 og er ekki með neina reynslu. Ef hún fer í master í einhverju hagnýtu þá ætti hún að fá vinnu."}, {"response_to": "30138001", "username": "Alliat", "message_id": "30138020", "user_id": "19524", "datetime": "2013-07-14 13:03:55", "datestring": "14. júl. '13, kl: 13:03:55", "text": "Það var fátt í boði þegar hún var nýútskrifuð líka. Hún landaði þó vinnu hjá Skýrr eftir útskriftina við að fara í gegn um fimm ára gamlan, ókommentaðan spaghettíkóða sem var settur saman af nokkrum starfsmönnum sem allir voru hættir störfum (martröð tölvunarfræðingsins, en launuð þó). Hún fór erlendis í fjögur ár og krækti sér í gráðu í tölvugrafík svo nú kann hún bæði að kóða og vinna grafík (3d hreyfimyndir, myndvinnsla, hljóðvinnsla, 2d hreyfimyndir o.fl. o.fl.) sem maður hefið haldið að væri nokkuð bitastætt fyrir tövufyrirtækin, en það er ekkert að hafa þarna úti."}, {"response_to": "30138020", "username": "ert", "message_id": "30138027", "user_id": "37456", "datetime": "2013-07-14 13:08:11", "datestring": "14. júl. '13, kl: 13:08:11", "text": "Forritunarmálin breytast (það kann engin cobol í dag en fólk kunni það fyrir 20 árum) og forritunarumhverfin breytast. Þetta er grimmur heimur og þekking úreldist mjög fljótt. Reynsla vegur mikið. Hefur hún leitað að vinnu hér heima?"}, {"response_to": "30138027", "username": "Alliat", "message_id": "30138039", "user_id": "19524", "datetime": "2013-07-14 13:21:41", "datestring": "14. júl. '13, kl: 13:21:41", "text": "Hún er að leita hér heima já."}, {"response_to": "30138039", "username": "ert", "message_id": "30138043", "user_id": "37456", "datetime": "2013-07-14 13:24:09", "datestring": "14. júl. '13, kl: 13:24:09", "text": "Nei það er ekki erfitt en það tekur tíma og þegar þú ert með reynslulausan einstakling í forritunarmáli sem hann hefur aldrei lært þá ertu að borga ansi mikið fyrir að manneskjan læri í langan tíma."}, {"response_to": "30138043", "username": "Alliat", "message_id": "30138056", "user_id": "19524", "datetime": "2013-07-14 13:30:45", "datestring": "14. júl. '13, kl: 13:30:45", "text": "Hvaða forritunarmál sem kennd voru í HR 2005 eru dauð? Og hvaða nýju forritunarmál hafa komið fram síðan þá sem er svo lífsnauðsynlegt að kunna? Manni dytti helst í hug að farsímastýrikerfin væru helsta byltingin á þessum síðari árum, en þau nota öll stóru gömlu forritunarmálin (C++, C#, Objective C...)."}, {"response_to": "30138056", "username": "ert", "message_id": "30138059", "user_id": "37456", "datetime": "2013-07-14 13:33:11", "datestring": "14. júl. '13, kl: 13:33:11", "text": "skiptir engu hvað er dautt - það sem skiptir máli er hvað fyrirtækin eru að nota. Ef þú lærðir C++ og ert reynslulaus og fyrirtækið notar C# þá áttu minni möguleika en þeir sem lærðu C# og eru reynslulausir eða þeir sem lærðu C++ og hafa reynslu."}, {"response_to": "30138059", "username": "Alliat", "message_id": "30138070", "user_id": "19524", "datetime": "2013-07-14 13:41:15", "datestring": "14. júl. '13, kl: 13:41:15", "text": "Þegar ég var í tölvunarfræðinni þá varð maður að geta prumpað út heilsteyptu forriti/leik/gagnagrunnsvefsíðu á bæði C++ og C# (þau eru mjög lík) auk Java (sem er reyndar líka mjög líkt C++ og C#) og ég var bara tvær annir."}, {"response_to": "30138070", "username": "ert", "message_id": "30138135", "user_id": "37456", "datetime": "2013-07-14 14:39:14", "datestring": "14. júl. '13, kl: 14:39:14", "text": "OK. Þannig að ef þú hefur lært C++ þá hefurðu lært C# og því er hægt að ganga að því vísu að allir sem hafa lært C++ hafa þekkingu á  C# og þetta vita fyrirtækin?"}, {"response_to": "30138135", "username": "Alliat", "message_id": "30138141", "user_id": "19524", "datetime": "2013-07-14 14:45:51", "datestring": "14. júl. '13, kl: 14:45:51", "text": "Nei, það sagði ég alls ekki. :/"}, {"response_to": "30138141", "username": "ert", "message_id": "30138143", "user_id": "37456", "datetime": "2013-07-14 14:46:37", "datestring": "14. júl. '13, kl: 14:46:37", "text": "Já þau eru það en það breytir ekki"}, {"response_to": "30138020", "username": "Triangle", "message_id": "30138088", "user_id": "127205", "datetime": "2013-07-14 14:02:31", "datestring": "14. júl. '13, kl: 14:02:31", "text": "Ef hún eyddi fjórum árum í 3d hreyfimyndir, myndvinnslu, hljóðvinnslu, og yadda yadda þá þýðir það bara að hún er arfaslök í öllu af þessu."}, {"response_to": "30138088", "username": "Alliat", "message_id": "30138126", "user_id": "19524", "datetime": "2013-07-14 14:34:48", "datestring": "14. júl. '13, kl: 14:34:48", "text": "Ah, my bad, hún er útskrifaður Animator. Það er rétt stiklað á stóru á svo til öllu sem tengist animation (3d modeling, mynd og hljóðvinnslu o.sfrv.) en meginpúðrið og gráðan hennar er í Animation (hreyfimyndagerð?)."}, {"response_to": "30138126", "username": "Triangle", "message_id": "30138131", "user_id": "127205", "datetime": "2013-07-14 14:36:58", "datestring": "14. júl. '13, kl: 14:36:58", "text": "Hvaðan?"}, {"response_to": "30138126", "username": "frelsinu", "message_id": "30138444", "user_id": "247583", "datetime": "2013-07-14 18:20:17", "datestring": "14. júl. '13, kl: 18:20:17", "text": "Ef hún er með tölvunarfræðigráðu, og svo einhverja almenna loðna Animator gráðu þá finnst mér ekkert skrýtið að hún eigi erfitt með að finna starf. Hvort ætlar hún að forrita eða vera animator? Þetta eru mjög óskyld svið, þó að tölvur komi vissulega til sögu í hvoru tveggja."}, {"response_to": "30138444", "username": "Alliat", "message_id": "30138847", "user_id": "19524", "datetime": "2013-07-14 22:04:08", "datestring": "14. júl. '13, kl: 22:04:08", "text": "Þetta er ekkert einhver \"almenn loðin Animator gráða\". Þetta er rándýrt nám hjá viðurkenndum skóla erlendis."}, {"response_to": "30138847", "username": "frelsinu", "message_id": "30139268", "user_id": "247583", "datetime": "2013-07-15 08:44:01", "datestring": "15. júl. '13, kl: 08:44:01", "text": "Kostnaður náms segir ekki mikið til um hvers virði námið er, sérstaklega ef það er í jafn portfolio-heavy greinum og animation."}, {"response_to": "30139268", "username": "Alliat", "message_id": "30140347", "user_id": "19524", "datetime": "2013-07-15 19:57:43", "datestring": "15. júl. '13, kl: 19:57:43", "text": "Hún er komin með eitthvað magn af flottum ræmum og er að vinna í að bæta í safnið. Myndi linka á þetta hjá henni, en ég kann illa við að vera að nafngreina hana."}, {"response_to": "30140347", "username": "frelsinu", "message_id": "30140565", "user_id": "247583", "datetime": "2013-07-15 21:17:35", "datestring": "15. júl. '13, kl: 21:17:35", "text": "Jáneinei, meinti ekki þannig að ég væri að hnýsast í hennar mál eitthvað."}, {"response_to": "30138088", "username": "shiva", "message_id": "30138134", "user_id": "11665", "datetime": "2013-07-14 14:38:37", "datestring": "14. júl. '13, kl: 14:38:37", "text": "Er semsagt ekki gáfulegt að fara í margmiðlunarskólann?"}, {"response_to": "30138134", "username": "Triangle", "message_id": "30138140", "user_id": "127205", "datetime": "2013-07-14 14:45:24", "datestring": "14. júl. '13, kl: 14:45:24", "text": "Segi það kannski ekki. Eflaust fínt að kynnast fólki í svipuðum pælingum, og læra eitthvað. En ef þú kannt ekkert, þá ertu ekki að fara labba þaðan út sem einhver professional. Það er nú bara þannig."}, {"response_to": "30138140", "username": "shiva", "message_id": "30138142", "user_id": "11665", "datetime": "2013-07-14 14:46:27", "datestring": "14. júl. '13, kl: 14:46:27", "text": "ok sko, hinn gaurinn sem þú ert að tala við er maðurinn minn og hann ætlar í margmiðlunarskólann... á hann eftir að fá vinnu? :p hehehe"}, {"response_to": "30138142", "username": "Triangle", "message_id": "30138152", "user_id": "127205", "datetime": "2013-07-14 14:54:01", "datestring": "14. júl. '13, kl: 14:54:01", "text": "Tja, ég myndi allavega reyna sannfæra hann um að halda áfram í tölvunarfræðinni. Þar þarftu ekki að vera jafn öfgagóður til að fá mjög góða vinnu, og það eru fjölbreyttari starfsmöguleikar í boði."}, {"response_to": "30138142", "username": "Alliat", "message_id": "30138173", "user_id": "19524", "datetime": "2013-07-14 15:01:22", "datestring": "14. júl. '13, kl: 15:01:22", "text": "Hey, ég er með klikkaðan grunn! Er sjóaður í 1995 útgáfunni af StrataVision 3d!"}, {"response_to": "30138173", "username": "Triangle", "message_id": "30138268", "user_id": "127205", "datetime": "2013-07-14 15:55:11", "datestring": "14. júl. '13, kl: 15:55:11", "text": "Næstum eins og Jurassic Park!"}, {"response_to": "30138268", "username": "Alliat", "message_id": "30138332", "user_id": "19524", "datetime": "2013-07-14 16:56:31", "datestring": "14. júl. '13, kl: 16:56:31", "text": "Haha já! Þetta átti reyndar að vera svokallað stereogram (svona sem hrekkur í þrívídd þegar maður gerir sig rangeygan), en það tók tölvuna 38 klst að rendera fyrri rammann og það var ekki hægt að nota hana á meðan svo það dagaði uppi gera hinn. Raytracing ftw! :P"}, {"response_to": "30138332", "username": "Triangle", "message_id": "30138337", "user_id": "127205", "datetime": "2013-07-14 17:02:00", "datestring": "14. júl. '13, kl: 17:02:00", "text": "Aha."}, {"response_to": "30138337", "username": "Alliat", "message_id": "30138431", "user_id": "19524", "datetime": "2013-07-14 18:08:51", "datestring": "14. júl. '13, kl: 18:08:51", "text": "Þetta var 123.5MHz vinnuhestur minnir mig. Svo komst ég ekki í betri tölvu fyrr en 2004 (1.5GHz) og ætlaði þá aldeilis að rendera á ljóshraða, en það varð ekkert hraðara. Forritið virtist hafa eitthvað max sem ég bara skil ekki. Varð líka vakning hjá mér að ég var actually fljótari að teikna myndina frá grunni í photoshop í meiri gæðum en að módela og rendera.  :P"}, {"response_to": "30137986", "username": "Alpha❤", "message_id": "30138002", "user_id": "105727", "datetime": "2013-07-14 12:53:13", "datestring": "14. júl. '13, kl: 12:53:13", "text": "hvernig fer hún að því að fá enga vinnu?"}, {"response_to": "30138002", "username": "Alliat", "message_id": "30138046", "user_id": "19524", "datetime": "2013-07-14 13:26:02", "datestring": "14. júl. '13, kl: 13:26:02", "text": "Hún fékk spaghettíkóðagiggið, svo jú, hún fékk tölvunarfræðitengda vinnu beint eftir námið. En þetta er kannski sambærilegt við það að nýútskrifaður grafískur hönnuður fái starf við að hvolfa úr fötunni undir pappírstætaranum á skrifstofunni og líma allar ræmurnar aftur saman svo þær myndi upprunalegu skjölin áður en þau fóru í tætarann... Kannski hægt að vinna sig upp úr því ef maður hefur geðheilsuna og þolynmæðina. :P"}, {"response_to": "30138046", "username": "ert", "message_id": "30138051", "user_id": "37456", "datetime": "2013-07-14 13:29:24", "datestring": "14. júl. '13, kl: 13:29:24", "text": "Þannig að vandamálið var að hún vildi komast í nýsmíði en ekki vinna í viðhaldi. Þá getur verið erfitt að fá vinnu."}, {"response_to": "30138051", "username": "Alliat", "message_id": "30138062", "user_id": "19524", "datetime": "2013-07-14 13:34:43", "datestring": "14. júl. '13, kl: 13:34:43", "text": "Held að staðan hafi verið sú þá, en ég veit ekki hversu picky hún er núna. Miðað við að hún er að fara í atvinnuviðtal í láglaunuðu iðnaðar- og afgreiðslustarfi í næstu viku geri ég ráð fyrir að hún hafi ekki verið að setja neitt fyrir sig viðhaldskóðunina í atvinnuleitinni núna."}, {"response_to": "30138062", "username": "ert", "message_id": "30138136", "user_id": "37456", "datetime": "2013-07-14 14:39:58", "datestring": "14. júl. '13, kl: 14:39:58", "text": "já en núna er hún með gamalt próf og næstum enga reynslu."}, {"response_to": "30138136", "username": "Alliat", "message_id": "30138149", "user_id": "19524", "datetime": "2013-07-14 14:50:23", "datestring": "14. júl. '13, kl: 14:50:23", "text": "Já, leiðinlegt að gráðan geti bara fyrnst svona á meðan hún menntaði sig. :/"}, {"response_to": "30138149", "username": "ert", "message_id": "30138154", "user_id": "37456", "datetime": "2013-07-14 14:55:33", "datestring": "14. júl. '13, kl: 14:55:33", "text": "ég skil ekki hún kláraði 2005, vann í örstuttan tíma í leiðinlegri vinnu hjá Skýrr og fór svo í nám. Það eru 8 ára síðan hún kláraði. Ef hún hefði vilja taka gráðu þar sem menntun úreldist ekki þá hefði hún ekki átt að taka tölvunarfræði. Með 8 ára gamalt próf, með 1 ár í starfsreynslu og framhaldsnám sem venjuleg fyrirtæki þurfa ekki þá er hún í vanda."}, {"response_to": "30138154", "username": "Alliat", "message_id": "30138194", "user_id": "19524", "datetime": "2013-07-14 15:11:12", "datestring": "14. júl. '13, kl: 15:11:12", "text": "Já, kannski fýsilegra fyrir hana að finna sér starf tengdu nýju gráðunni, en ég held það sé ekkert rosaleg eftirspurn eftir animatorum hérlendis."}, {"response_to": "30138194", "username": "ert", "message_id": "30138206", "user_id": "37456", "datetime": "2013-07-14 15:20:35", "datestring": "14. júl. '13, kl: 15:20:35", "text": "Það er vandinn - ef hún hefði farið í nám í gagnagrunnum þá væri þetta pís of keis en þetta nám er í flest störf verra en ekkert"}, {"response_to": "30138206", "username": "Alliat", "message_id": "30138231", "user_id": "19524", "datetime": "2013-07-14 15:32:45", "datestring": "14. júl. '13, kl: 15:32:45", "text": "Það er þó einn valkosturinn, taka framhaldsnám og mæta aftur á vinnumarkaðinn nýútskrifuð."}, {"response_to": "30138231", "username": "ert", "message_id": "30138303", "user_id": "37456", "datetime": "2013-07-14 16:20:44", "datestring": "14. júl. '13, kl: 16:20:44", "text": "já en þá verðurðu að mæta á vinnumarkaðinn með nám sem vinnumarkaðurinn metur einhvers. Það að sækja um starf í forritun fyrir fyrirtæki með framhaldsmenntun í Animation setur þig aftast á listann. Með Animation geturðu mögulega fengið vinnu hjá leikjafyrirtækjum og álíka en þá þarftu portfolio og flott portfolio"}, {"response_to": "30138231", "username": "frelsinu", "message_id": "30138452", "user_id": "247583", "datetime": "2013-07-14 18:25:23", "datestring": "14. júl. '13, kl: 18:25:23", "text": "Nákvæmlega það sem ert segir. Ef þú ætlar að vera animator þá skiptir gráðan nokkurn veginn engu máli. Hún er alveg eitthvað, en það sem er fyrst og allra fremst horft á er portfolio-ið. Ef þú ætlar að vera forritari skiptir gráðan meira máli, en nýleg reynsla er líka mjög mikilvæg."}, {"response_to": "30137986", "username": "Felis", "message_id": "30138890", "user_id": "32229", "datetime": "2013-07-14 22:39:06", "datestring": "14. júl. '13, kl: 22:39:06", "text": "það fer nú eftir því hvað hún hefur verið að gera síðan 2005 hvort að er þörf á henni. Annars virðist vanta fólk í flestum þeim tölvufyrirtækjum sem ég veit um en tölvunarfræðingur er ekki það sama og tölvunarfræðingur."}, {"response_to": "30137775", "username": "almenn", "message_id": "30139280", "user_id": "168440", "datetime": "2013-07-15 08:56:38", "datestring": "15. júl. '13, kl: 08:56:38", "text": "Ég get ekki mælt með því, ég sjálf er að hætta námi í tölvunarfræði eftir 2 ár til að fara í annað nám sem ég hef meiri áhuga á, margir hafa byrjað og hætt í þessu námi, ég veit um eina manneskju af félagsfræðibraut sem hefur verið að standa sig í þessu námi með rosalega mikilli vinnu en flestir aðrir sem ég þekki hafa hætt því þau höfðu ekki nógu góðan grunn fyrir alla stærðfræðina, meginuppistaðan af náminu er stærðfræðitengd"}]}
{"url": "https://bland.is/umraeda/kvedjugjof-thegar-barn-haettir-a-leikskola-/30756240/?page=938", "date": "2014-07-11 09:12:28", "id": "30756240", "items": [{"text": "Núna er síðasti dagur barns míns á leikskólanum í dag og ég fór allt í einu að spá (ein frekar sein í því) hvort að ég ætti ekki að kaupa konfekt og blóm fyrir kennarana á deildinni hans í kveðjugjöf.    Málið er að ég veit eiginlega ekki hvort að það tíðkast yfirhöfuð að færa kennurunum gjöf en mig langar að færa þeim eitthvað smálegt í þakklætisskyni fyrir alla þá tíma sem þeir hafa sinnt barninu mínu af ástúð og vingjarnleika. Endilega komið með tillögur um gjafir eða eitthvað sem ykkur finnst sniðugt. Ég er frekar andlaus í augnablikinu og vantar hjálp við að brainstorma :)", "title": "Kveðjugjöf þegar barn hættir á leikskóla?", "username": "Louise Brooks", "message_id": "30756240", "user_id": "103336", "response_to": null, "datetime": "2014-07-11 09:12:28", "datestring": "11. júl. '14, kl: 09:12:28"}, {"response_to": "30756240", "username": "Sarabía", "message_id": "30756256", "user_id": "39923", "datetime": "2014-07-11 09:31:55", "datestring": "11. júl. '14, kl: 09:31:55", "text": "nammi eða konfekt á kaffistofuna :)"}, {"response_to": "30756240", "username": "hushit", "message_id": "30756270", "user_id": "62900", "datetime": "2014-07-11 09:58:20", "datestring": "11. júl. '14, kl: 09:58:20", "text": "Þegar mín hætti á leikskóla þá gáfum við konfektkassa á kaffistofuna :)"}, {"response_to": "30756240", "username": "roum", "message_id": "30756282", "user_id": "274755", "datetime": "2014-07-11 10:11:50", "datestring": "11. júl. '14, kl: 10:11:50", "text": "Já þetta tíðkast og er vel þegið veit ég :)"}, {"response_to": "30756240", "username": "sparri", "message_id": "30756293", "user_id": "194677", "datetime": "2014-07-11 10:24:53", "datestring": "11. júl. '14, kl: 10:24:53", "text": "Ég gaf mínum einhvern svona konfektpoka og svo deildinni inneign í ritfangaverslun."}, {"response_to": "30756240", "username": "Ice1986", "message_id": "30756305", "user_id": "198251", "datetime": "2014-07-11 10:38:24", "datestring": "11. júl. '14, kl: 10:38:24", "text": "Sko, mér finnst kveðjugjafir pínu asnalegar. En þetta er greinilega að verða að hefð. Ég myndi fjárfesta í 1-2 barnabókum eða t.d. pússli og svo konfekti/smákökum/góðu súkkulaði og gefa það. Þá ertu bæði að gefa leikskólakennurum smá gjöf sem og leikskólanum sjálfum."}, {"response_to": "30756305", "username": "trunttrunt", "message_id": "30756350", "user_id": "253741", "datetime": "2014-07-11 11:49:53", "datestring": "11. júl. '14, kl: 11:49:53", "text": "af hverju eru kveðjugjafir asnalegar.  Þetta fólk er búið að ala upp barnið með þér í 4-5 ár, þurrkað tár, uppörvað, kennt, knúsað, hrósað og staðið vaktina fyrir mig og barnið.  Ég er ekki að kveðja deildina ég er að kveðja fólk sem ég mig langar að þakka."}, {"response_to": "30756350", "username": "Ice1986", "message_id": "30756389", "user_id": "198251", "datetime": "2014-07-11 12:47:01", "datestring": "11. júl. '14, kl: 12:47:01", "text": "Afþví það er vinnan þeirra. Ekki misskilja mig, ég er mjög þakkát fyrir leikskólakennara og þeirra góða starf ( á of lágum launum), en ég borga fyrir þessa þjónustu. Mér finnst nóg að þakka fyrir vel unnin störf, skil ekki alveg að allir þurfi að gefa einhverjar gjafir. Ég gef ekki kennurum í grunnskóla, framhaldsskóla eða háskóla gjafir fyrir að kenna mér eða mínum börnum."}, {"response_to": "30756389", "username": "saedis88", "message_id": "30756390", "user_id": "56492", "datetime": "2014-07-11 12:50:27", "datestring": "11. júl. '14, kl: 12:50:27", "text": "er alveg sammála. finnst vera orðin ansi mikil pressa að allir þurfa að gefa gjafir og jarí jarí..."}, {"response_to": "30756389", "username": "presto", "message_id": "30756393", "user_id": "7653", "datetime": "2014-07-11 12:55:20", "datestring": "11. júl. '14, kl: 12:55:20", "text": "Svona á aldrei að vera skylda, hvað finnst þér um jólagjafir vinnuveitanda til starfsmanna? Hefur þú fengið þannig?"}, {"response_to": "30756393", "username": "Ice1986", "message_id": "30756399", "user_id": "198251", "datetime": "2014-07-11 12:58:49", "datestring": "11. júl. '14, kl: 12:58:49", "text": "Sammála því að þetta á ekki að vera skylda og fólk má gera það sem það vill. Mér finnst jólagjafir til starfsmanna annað. Þar er fyrirtækið að þakka sínu eigin starfsfólki fyrir vel unnin störf. Það er alltaf hagur fyrirtæksins að starfsfólkið vinni vel, eykur framleiðslu og býr til meiri hagnað.Jafnframt er það gefið til að hafa góðan móral á vinnustaðnum."}, {"response_to": "30756399", "username": "alboa", "message_id": "30756403", "user_id": "31118", "datetime": "2014-07-11 13:08:30", "datestring": "11. júl. '14, kl: 13:08:30", "text": "En þessar jólagjafir geta snúist upp í andhverfi sína og starfsfólk farið að heimta veglegar gjafir. Þegar það stenst svo ekki getur fólk orðið reitt og mórallinn hrunið. Það hefur sést hér að fólk er hneykslað, pirrað og jafnvel reitt yfir lélegum gjöfum frá fyrirtækjum. Jafnvel gerir ráð fyrir þeim í jólainnkaupum og verður svo reitt þegar þær standast ekki kröfur þeirra. Þá er þetta ekki lengur til að bæta móral."}, {"response_to": "30756403", "username": "kisugrey", "message_id": "30756448", "user_id": "68273", "datetime": "2014-07-11 13:53:35", "datestring": "11. júl. '14, kl: 13:53:35", "text": "Þarna er ég sammála. En það er auðvelt að koma í veg fyrir þetta. Ef yfirmenn nenna hreinlega."}, {"response_to": "30756399", "username": "presto", "message_id": "30756495", "user_id": "7653", "datetime": "2014-07-11 14:41:22", "datestring": "11. júl. '14, kl: 14:41:22", "text": "Hmm, á ekki nákvæmlega sama við um starfsmannajólagjafirnar?"}, {"response_to": "30756495", "username": "Ice1986", "message_id": "30756500", "user_id": "198251", "datetime": "2014-07-11 14:46:23", "datestring": "11. júl. '14, kl: 14:46:23", "text": "Þeir eiga fá gjafir frá vinnuveitandanum sínum, ekki mér. Þetta er eins og ég myndi fara með konfekt til konunar í bónus sem afgreiðir mig alltaf og er voða sæt að hjálpa mér að setja í poka. Það er ekki mitt sem neytanda/viðskiptavinar að verðlauna starfsfólk heldur vinnustaðarins. Ég get hins vegar verið almennileg og vingjarnleg manneskja og þakkað fólki fyrir að leggja sig fram í starfinu sínu."}, {"response_to": "30756500", "username": "EvaMist", "message_id": "30757379", "user_id": "39668", "datetime": "2014-07-12 09:59:59", "datestring": "12. júl. '14, kl: 09:59:59", "text": "Er starfsfólk Bónuss mikið í því að knúsa og uppörva barnið þitt? Ekki rétt að líkja saman mismunandi starfsfólki Bónuss sem afgreiðir þig smástund á hverjum degi. Leikskóla starfsmaðurinn þinn er með barnið þitt 8 tíma á dag."}, {"response_to": "30756500", "username": "presto", "message_id": "30757397", "user_id": "7653", "datetime": "2014-07-12 10:23:40", "datestring": "12. júl. '14, kl: 10:23:40", "text": "Þeir \"eiga\" ekki að fá gjafir frá neinum, þú ert ekki samkvæm sjálfri þér hérna:)"}, {"response_to": "30756389", "username": "alboa", "message_id": "30756395", "user_id": "31118", "datetime": "2014-07-11 12:56:19", "datestring": "11. júl. '14, kl: 12:56:19", "text": "Sama og ég hugsaði og ég ákvað að vera svo \"leiðinleg\" og gaf enga gjöf. Ég þakkaði þeim kærlega fyrir allt en ég sá enga ástæðu til að gefa þeim gjöf fyrir að vinna vinnuna sína."}, {"response_to": "30756395", "username": "EvaMist", "message_id": "30757384", "user_id": "39668", "datetime": "2014-07-12 10:07:36", "datestring": "12. júl. '14, kl: 10:07:36", "text": "Ég sé ekkert að því að sleppa því að gefa þeim gjöf en að finnast engin ástæða finnst mér frekar skrýtið. Ég sæki reglulega lítinn gutta á leikskólann og það er sannarlega vel um hann hugsað og þegar hann er spurður hver sé besti vinur hans þá nefnir hann nafn eins leikskólastarfsmannsins. Þau sjá um mestu verðmæti í heimi og sjá enga ástæðu til að gefa þeim gjöf því þetta sé vinnan þeirra finnst mér undarlega orðað. Ekki eins og það sé ekki vitað að þetta sé afar illa borgað að auki. Ég gaf mínum stundum nokkrar rósir til að hafa á borðinu hjá sér því mig langaði að gleðja þau."}, {"response_to": "30757384", "username": "alboa", "message_id": "30757540", "user_id": "31118", "datetime": "2014-07-12 13:14:20", "datestring": "12. júl. '14, kl: 13:14:20", "text": "Það er starfið þeirra að hugsa vel um barnið mitt. Ef þau myndu ekki hugsa vel um barnið mitt þá væru þau ekki að sinna vinnunni sinni. Ég er þeim þakklát og heilsa þeim enn í dag og spjalla við þau. Ég þakkaði líka vel fyrir okkur í orðum."}, {"response_to": "30756389", "username": "herðatrés", "message_id": "30757035", "user_id": "56173", "datetime": "2014-07-11 21:54:47", "datestring": "11. júl. '14, kl: 21:54:47", "text": "Ég gef kennurum barna minna alltaf smá jólagjafir (kerti, serviettur eða jólaskraut) og svo kveðjugjöf á vorinn.  Mér finnst það sjálfsagt að launa fólki sem eyðir meira af vöku tíma barnanna með þeim en ég."}, {"response_to": "30756389", "username": "bigredid", "message_id": "30757533", "user_id": "163629", "datetime": "2014-07-12 13:09:59", "datestring": "12. júl. '14, kl: 13:09:59", "text": "Þetta er engin skylda og það þurfa ekkert allir að gefa gjafir, en það er ekkert að því ef maður vill það."}, {"response_to": "30756350", "username": "Arel", "message_id": "30756589", "user_id": "13076", "datetime": "2014-07-11 16:20:34", "datestring": "11. júl. '14, kl: 16:20:34", "text": "Uh mín var að hætta núna og það var ein með hana í 20 mánuði, næst á eftir henni var í 9 mánuði. Ekki eins og maður hafi tengst þeim tilfinningaböndum."}, {"response_to": "30756589", "username": "trunttrunt", "message_id": "30756590", "user_id": "253741", "datetime": "2014-07-11 16:22:13", "datestring": "11. júl. '14, kl: 16:22:13", "text": "Við erum bara óendanlega þakklát að barnið skuli vera glatt og ánægt og í góðum höndum að mig langar hreinlega að gleðja það góða fólk og þakka fyrir okkur í leiðinni.  Bara pínu posu lítið.  Mér þætti alla vega vænt um það."}, {"response_to": "30756590", "username": "Arel", "message_id": "30756701", "user_id": "13076", "datetime": "2014-07-11 18:28:53", "datestring": "11. júl. '14, kl: 18:28:53", "text": "Ekkert að því. Við foreldrarnir gáfum leikskólanum gjöf, ipad. Og svo fengu þær nammi. Stelpan mín er búin að vera á 3 deildum á þessum 5 árum og örugglega um 20 manns komið að umönnuninni. Finnst asnalegt að gefa bara þeim sem komu að þessu síðustu mánuðina."}, {"response_to": "30756590", "username": "Arel", "message_id": "30756702", "user_id": "13076", "datetime": "2014-07-11 18:28:56", "datestring": "11. júl. '14, kl: 18:28:56", "text": "Ekkert að því. Við foreldrarnir gáfum leikskólanum gjöf, ipad. Og svo fengu þær nammi. Stelpan mín er búin að vera á 3 deildum á þessum 5 árum og örugglega um 20 manns komið að umönnuninni. Finnst asnalegt að gefa bara þeim sem komu að þessu síðustu mánuðina."}, {"response_to": "30756702", "username": "trunttrunt", "message_id": "30756844", "user_id": "253741", "datetime": "2014-07-11 19:48:19", "datestring": "11. júl. '14, kl: 19:48:19", "text": "Ég hef nú gefið þegar þau hafa skipt um deild líka :)  En mjög sniðugt fyrir foreldra að sameinast í Ipad.  Það nýtist vel."}, {"response_to": "30756589", "username": "EvaMist", "message_id": "30757386", "user_id": "39668", "datetime": "2014-07-12 10:08:23", "datestring": "12. júl. '14, kl: 10:08:23", "text": "Vá barnið þitt tengist þeim tilfinningaböndum!"}, {"response_to": "30756589", "username": "ilmbjörk", "message_id": "30757787", "user_id": "142779", "datetime": "2014-07-12 18:25:33", "datestring": "12. júl. '14, kl: 18:25:33", "text": "Minn er að fara að skipta um deild eftir 15 mánuði á þessari deild og ég ætla sko að gefa þessum 4 kennurum á deildinni kveðjugjöf, jafnvel þótt hann sé bara að fara á næstu deild! Þær hafa reynst okkur ómetanlegar síðustu mánuði, þvílík umhyggja sem þær hafa sýnt syni mínum, sem ELSKAR þær :)  Ég hef tengst þeim góðum böndum og sonur minn líka :)"}, {"response_to": "30756305", "username": "HollyMolly", "message_id": "30757018", "user_id": "135176", "datetime": "2014-07-11 21:49:09", "datestring": "11. júl. '14, kl: 21:49:09", "text": "Hugsaðu þér ef allir foreldrarnir myndu gefa blóm og konfekt. 20 konfektkassar og kaffistofan yrði eins og gróðurhús."}, {"response_to": "30757018", "username": "Raw1", "message_id": "30757320", "user_id": "125748", "datetime": "2014-07-12 02:10:12", "datestring": "12. júl. '14, kl: 02:10:12", "text": "Nog fyrir alla :) mjog oft sem allir starfsmenn fa ekki konfekt."}, {"response_to": "30757018", "username": "Sarabía", "message_id": "30757447", "user_id": "39923", "datetime": "2014-07-12 11:36:27", "datestring": "12. júl. '14, kl: 11:36:27", "text": "Hehe nákvæmlega kaffistofan þar sem ég vinn er svona 4 fermetrar og borðið er 90x90 borð ef það nær því. Sem betur fer gefa samt aldrei allir :)"}, {"response_to": "30756305", "username": "Dobro", "message_id": "30757372", "user_id": "270812", "datetime": "2014-07-12 09:21:26", "datestring": "12. júl. '14, kl: 09:21:26", "text": "Fólk fer svo kannski að keppast um það hver gefur veglegustu gjöfina. Smá bónus fyrir kennara."}, {"response_to": "30756240", "username": "Ziha", "message_id": "30756394", "user_id": "51148", "datetime": "2014-07-11 12:56:02", "datestring": "11. júl. '14, kl: 12:56:02", "text": "Ég gaf ekkert núna þegar litli var að hætta... en hann langar samt að gefa leikskólanum eitthvað svo við stefnum á að reyna að kaupa eitthvað núna í sumarfríinu og gefa leikskólanum þegar hann byrjar aftur eftir sumarfrí ....."}, {"response_to": "30756240", "username": "ÓRÍ73", "message_id": "30756447", "user_id": "20092", "datetime": "2014-07-11 13:52:26", "datestring": "11. júl. '14, kl: 13:52:26", "text": "ég hef alltaf gefið gjöf fyrir deildina (púsl, dót), nammi/köku á kaffistofuna og eitthvað smá fyrir hvern starsfmann. Líka þegar þær hafa skipt um deild."}, {"response_to": "30756240", "username": "túss", "message_id": "30756484", "user_id": "23555", "datetime": "2014-07-11 14:34:00", "datestring": "11. júl. '14, kl: 14:34:00", "text": "Þetta er alls engin skylda en gaman þegar foreldrar koma með köku eða eitthvað á kaffistofuna. Ég hef t.d, bakað og skrifað fallegt kort eða komið með kassa með nammi."}, {"response_to": "30756240", "username": "Apríl baby", "message_id": "30756512", "user_id": "69958", "datetime": "2014-07-11 14:54:02", "datestring": "11. júl. '14, kl: 14:54:02", "text": "Ég gaf þeim knús og þakkaði þeim fyrir allt það frábæra sem þau hafa gert fyrir okkur og hjálpað okkur með :)"}, {"response_to": "30756240", "username": "svartasunna", "message_id": "30756637", "user_id": "54800", "datetime": "2014-07-11 17:16:36", "datestring": "11. júl. '14, kl: 17:16:36", "text": "Foreldrafèlagið gaf gjöf og blómvönd og mèr finnst það alveg nóg. Síðan þakka èg bara fyrir mig og góða starfið í orðum."}, {"response_to": "30756240", "username": "Natal", "message_id": "30756971", "user_id": "193", "datetime": "2014-07-11 21:12:50", "datestring": "11. júl. '14, kl: 21:12:50", "text": "Ég hef alltaf gefið kveðjugjafir þegar börnin mín hafa hætt á leikskólanum sem og leikskólastjóranum. Mér finnst það bara fallegt að skilja þannig við leikskólann og það góða starfsfólk sem hefur hlúið vel að börnunum mínum. Það er alls ekki sjálfgefið að lenda á góðum leikskóla og það metur maður mikils þegar maður hefur verið heppin með slíkt. Yngsta barnið mitt var að ljúka sinni leikskólagöngu núna í vikunni og við gáfum nokkrar smágjafir í gjafapoka handa hverri og einni - létum einnig persónulegt kort með mynd fylgja ásamt svo að sjálfsögðu faðmlagi með þakklæti."}, {"response_to": "30756240", "username": "birnadada", "message_id": "30757318", "user_id": "276841", "datetime": "2014-07-12 01:46:20", "datestring": "12. júl. '14, kl: 01:46:20", "text": "veit um tilfelli þar sem foreldrarnir af deildinni hafa sameinast i gjöf handa kennurnum t.d ostakörfu eða gjafabref til að kaupa pusl & bækur :)"}, {"response_to": "30757318", "username": "Louise Brooks", "message_id": "30757704", "user_id": "103336", "datetime": "2014-07-12 16:11:14", "datestring": "12. júl. '14, kl: 16:11:14", "text": "Það finnst mér sniðugt :)"}, {"response_to": "30756240", "username": "Bakasana", "message_id": "30757398", "user_id": "266266", "datetime": "2014-07-12 10:26:47", "datestring": "12. júl. '14, kl: 10:26:47", "text": "Foreldrafélagið sá um þetta þegar börnin mín \"útskrifuðust\" úr leikskóla. Sáu um að safna framlögum frá foreldrunum og keyptu veglega gjöf."}, {"response_to": "30757398", "username": "EvaMist", "message_id": "30757477", "user_id": "39668", "datetime": "2014-07-12 12:27:41", "datestring": "12. júl. '14, kl: 12:27:41", "text": "Ég las þetta fyrst sem sá um að safna saman faðmlögum :-)"}, {"response_to": "30756240", "username": "SODA", "message_id": "30757547", "user_id": "44620", "datetime": "2014-07-12 13:19:28", "datestring": "12. júl. '14, kl: 13:19:28", "text": "Ég gaf konunum á deildinni lítill pakka á mann og svo köku á kaffistofun fyrir allt hitt góða fólkið sem hefur gert svo mikið í gegnum árin.  Ég  er ekki sammála að þetta sé að verða einhver hvöð.  Mér finnst gaman að gefa og ég gef kennurum skólabarnanna líka.  Gef á jólum, páskum og svo á vorin."}, {"response_to": "30756240", "username": "icegirl73", "message_id": "30757757", "user_id": "160643", "datetime": "2014-07-12 17:31:30", "datestring": "12. júl. '14, kl: 17:31:30", "text": "Ég held að það sé alfarið þitt val sem foreldri. Þegar minn hætti þá fór ég með stóran konfektkassa á kaffistofu starfsmanna og gaf deildinni fallega bók."}, {"response_to": "30757757", "username": "Louise Brooks", "message_id": "30757762", "user_id": "103336", "datetime": "2014-07-12 17:39:45", "datestring": "12. júl. '14, kl: 17:39:45", "text": "Ég endaði einmitt á því að kaupa konfektkassa og fallegt kort sem ég skrifaði fallega kveðju í. Þau voru mjög sátt starfsfólkið á deildinni hans með þetta :)"}, {"response_to": "30757762", "username": "icegirl73", "message_id": "30757765", "user_id": "160643", "datetime": "2014-07-12 17:41:15", "datestring": "12. júl. '14, kl: 17:41:15", "text": "Flott, einfalt, fallegt og gleður alla :)"}, {"response_to": "30757765", "username": "Louise Brooks", "message_id": "30757766", "user_id": "103336", "datetime": "2014-07-12 17:41:57", "datestring": "12. júl. '14, kl: 17:41:57", "text": "Nákvæmlega :)"}]}
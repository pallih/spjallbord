{"url": "https://bland.is/umraeda/ad-vera-vakinn-upp-thannig-ad-manni-bregdi-kannast-einhver-vid-thetta-/30584573/?page=1124", "date": "2014-03-20 08:19:16", "id": "30584573", "items": [{"text": "Ég er með smá skrýtna spurningu.Kærastinn minn hefur 2x vakið mig mjög skyndilega með því að kalla nafnið mitt svolítið hátt. Hann stendur bara í dyragættinni og kallar. Ástæðan fyrir því að hann var að vekja mig ætla ég ekki að ræða hér, en það er persónulegt... komu upp vandamál og hann þurfti þess vegna að vekja mig (ég fer að sofa á undan honum). En hvað um það.... í fyrra skiptið þegar ég vaknaði þá fór mig að svima eftir ca. 2-3 mín. Varð alveg svakalega flökurt, hvít í framan, svimaði og leið ógeðslega. Svo leið þetta hjá á 5 mínútum.Í seinna skiptið, sem var um miðnætti í gær, þá fór ég fram og allt í gúddí í svona 2-3 mín. Svo kom þessi hræðilega líðan aftur. Varð mjöööög flökurt, svimaði, með skrýtna tilfinningu um allan líkamann og var alveg skjannahvít í framan. Mér leið verr heldur en í fyrra skiptið. Mér fannst ég vera að deyja. Held ég hafi bara aldrei lent í öðru eins. Hélt ég væri orðin fárveik allt í einu. Ég lagðist upp í sófa og reyndi að draga djúpt andann og ég lá þar í svona 10 mín þar til þessi líðan leið hjá. En þessar 10 mínútur virtust vera heil eilífð.Kannast einhver hér við svona? Mér finnst þetta svo skrýtið. Ég tengi þetta auðvitað við að vera vakin svona skyndilega. Ég reyndi að googla eitthvað um þetta en fann eiginlega ekkert.Og já, ég er búin að biðja kærastann minn um að vekja mig varlega framvegis! Ekki kalla svona á mig í dyragættinni.En þessi líðan í gær, ég bara hélt án gríns að það væri að fara líða yfir mig. Mér hefur aldrei liðið svona illa áður.Er þetta eitthvað til að hafa áhyggjur af? Af hverju ætli þetta gerist?", "title": "Að vera vakinn upp þannig að manni bregði. Kannast einhver við þetta?", "username": "elsdan90", "message_id": "30584573", "user_id": "267193", "response_to": null, "datetime": "2014-03-20 08:19:16", "datestring": "20. mar. '14, kl: 08:19:16"}, {"response_to": "30584573", "username": "Sarabía", "message_id": "30584582", "user_id": "39923", "datetime": "2014-03-20 08:26:51", "datestring": "20. mar. '14, kl: 08:26:51", "text": "veit ekki ástæðu vakningunnar en ef það er stórt vandamál gæti þetta þá ekki verið kvíði útaf samtölum ykkar?"}, {"response_to": "30584582", "username": "elsdan90", "message_id": "30584601", "user_id": "267193", "datetime": "2014-03-20 08:41:28", "datestring": "20. mar. '14, kl: 08:41:28", "text": "Allt ekki, enginn kvíði til staðar á milli okkar :)"}, {"response_to": "30584601", "username": "elsdan90", "message_id": "30584602", "user_id": "267193", "datetime": "2014-03-20 08:41:32", "datestring": "20. mar. '14, kl: 08:41:32", "text": "alls*"}, {"response_to": "30584573", "username": "villemo", "message_id": "30584588", "user_id": "269490", "datetime": "2014-03-20 08:32:17", "datestring": "20. mar. '14, kl: 08:32:17", "text": "Þetta eru alveg eðlileg líkamleg viðbrögð við að vera vakin svona, ég upplifði þetta mikið þegar ég var yngri með ótillitsama nágranna."}, {"response_to": "30584588", "username": "elsdan90", "message_id": "30584607", "user_id": "267193", "datetime": "2014-03-20 08:42:53", "datestring": "20. mar. '14, kl: 08:42:53", "text": "Já ókei :/ Finnst þetta samt ótrúlega skrýtið."}, {"response_to": "30584573", "username": "leonóra", "message_id": "30584617", "user_id": "166481", "datetime": "2014-03-20 08:49:28", "datestring": "20. mar. '14, kl: 08:49:28", "text": "Ójá þetta þekki ég.  Kann enga skýringu á þessu.  Finnst sjálfri að það hafi eitthvað með það að gera að fara (ferðast)"}, {"response_to": "30584617", "username": "elsdan90", "message_id": "30584642", "user_id": "267193", "datetime": "2014-03-20 09:13:52", "datestring": "20. mar. '14, kl: 09:13:52", "text": "Já þetta er alveg skelfilega óþægilegt :/ Eins gott hann muni að snerta mig varlega næst þegar hann þarf að vekja mig svona hehe"}, {"response_to": "30584573", "username": "ÓRÍ73", "message_id": "30584620", "user_id": "20092", "datetime": "2014-03-20 08:52:42", "datestring": "20. mar. '14, kl: 08:52:42", "text": "blóðsykurfall?"}, {"response_to": "30584573", "username": "remicade", "message_id": "30584649", "user_id": "139676", "datetime": "2014-03-20 09:17:45", "datestring": "20. mar. '14, kl: 09:17:45", "text": "Þetta er ekta lýsing á blóðþrýstingsfalli sem getur gerst við að vakna skyndilega og að standa snögglega upp"}, {"response_to": "30584573", "username": "chiccolino", "message_id": "30584764", "user_id": "152221", "datetime": "2014-03-20 10:13:03", "datestring": "20. mar. '14, kl: 10:13:03", "text": "Ég upplifi þetta oft og tengi þetta bara við adrenalín kikkið sem verður þegar manni bregður svona. Sem krakki þá sofnaði ég ekki aftur ef ég vaknaði svona um nætur, lá bara á baðherbergisgólfinu með magaverki. Í dag er þetta ekki jafn mikið vandamál, varð vön eftir að ég eignaðist fyrsta barnið og þurfti að vakna svona á hverri nóttu, en það kemur ennþá fyrir að ég vakni svo illa að ég geti ekki sofnað aftur. Myndi halda að þetta væru bara eðlileg líkamleg viðbrögð og lítið við þeim að gera nema bara að biðja kæró um að vera ekki að vekja svona harkalega"}, {"response_to": "30584573", "username": "Kentár", "message_id": "30584798", "user_id": "271705", "datetime": "2014-03-20 10:36:28", "datestring": "20. mar. '14, kl: 10:36:28", "text": "Mikið svakalega er þetta ónærgætin leið til þess að vekja einhvern, myndi ekki einu sinni vekja versta óvin minn með því að öskra á hann úr dyragættinni."}, {"response_to": "30584573", "username": "Hr Kisa", "message_id": "30584817", "user_id": "198851", "datetime": "2014-03-20 10:48:41", "datestring": "20. mar. '14, kl: 10:48:41", "text": "Þetta eru verur úr næsta heimi að reyna sko að hafa samband"}, {"response_to": "30584573", "username": "cutzilla", "message_id": "30584860", "user_id": "103215", "datetime": "2014-03-20 11:04:45", "datestring": "20. mar. '14, kl: 11:04:45", "text": "ég kannast við þetta. Ég var svona á tímabili en afgreiddi þetta einhvern veginn þannig að annað hvort væri þetta út af því að ég hefði verið rifin svo hratt úr djúpsvefni sem mér fannst ég ekkert vera að fá svo mikið af á þessu tímabili og/eða það tengdist því að ég var mjög viðkvæm á þessu tímabili. En ég held að þetta sé ekkert til að hafa áhyggjur af. Ég get ekki ímyndar mér að það sé hægt að gera nokkuð við þessu. Við erum öll mismunandi og það þykir fæstum gott að láta vekja sig harkalega. Hvar hver og einn skilgreinir svo sem harkalega er misjafnt."}, {"response_to": "30584573", "username": "snullisnull", "message_id": "30584889", "user_id": "108083", "datetime": "2014-03-20 11:21:24", "datestring": "20. mar. '14, kl: 11:21:24", "text": "Já ég hef einu sinni lent í því að vera vakin svona og það leið yfir mig. Þetta er held ég alveg eðlilegt þegar maður hrekkur svona upp nývaknaður."}, {"response_to": "30584573", "username": "Dalía 1979", "message_id": "30584895", "user_id": "257096", "datetime": "2014-03-20 11:23:59", "datestring": "20. mar. '14, kl: 11:23:59", "text": "Fólk hefur nú fengið hjartaáfall við að vera vakið upp með látum þetta er bara hvíði hjá þér enda ekki gott að vera vakin svona"}, {"response_to": "30584573", "username": "Srta Morales", "message_id": "30584933", "user_id": "104769", "datetime": "2014-03-20 11:54:13", "datestring": "20. mar. '14, kl: 11:54:13", "text": "Það líður stundum yfir mig og það lýsir sér mjög líkt og þú talar um þó að þú hafir ekki misst meðvitund. Það er ýmislegt sem getur triggerað þetta hjá fólki, t.d. að bregða, standa snöggt upp, vöktaskortur o.fl."}, {"response_to": "30584573", "username": "Hotnes", "message_id": "30585172", "user_id": "15969", "datetime": "2014-03-20 14:11:43", "datestring": "20. mar. '14, kl: 14:11:43", "text": "Það getur verið mjög hættulegt að vekja fólk með því að bregða því."}, {"response_to": "30584573", "username": "Tipzy", "message_id": "30585173", "user_id": "26838", "datetime": "2014-03-20 14:14:58", "datestring": "20. mar. '14, kl: 14:14:58", "text": "Ég fæ svona einskonar svimatilfinningu ef ég vakna þannig að mér bregði, mjög óþægileg tilfinning. Fæ svona tilfinning eins og snöggt blóðþrýstingsfall eða eitthvað."}]}
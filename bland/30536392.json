{"url": "https://bland.is/umraeda/their-koma-vida-vid-kvalararnir/30536392/?page=1175", "date": "2014-02-21 17:25:40", "id": "30536392", "items": [{"text": "Sem 16 ára stelpuskott vann ég eitt sumar í bakaríi. Ég var ein á vakt en við vaktaskipti vorum við tvær eða þrjár á staðnum. Með mér unnu eldri konur sem höfðu starfað þarna í áratugi og þekktu hvern kúnna eins og fjölskyldumeðlim.Líka viðkunnalega kúnnann sem starfaði í sömu húsaröð og kom oft og iðulega í bakaríið.Þegar ég var ein á vakt fór hann að venja komu sína oftar og oftar til mín, stundum án þess að versla eða hafa aðra ástæðu fyrir komu sinni.Stundum fylgdist hann með mér afgreiða, stundum bjó hann til spjall um ekki neitt og eftir því sem komum hans fór að fjölga byrjaði hegðun hans að valda mér vanlíðan.Hann fór að halla sér fram á borðið, ávarpa mig \"ljúfan, elskan\" osfr með svipbrigðum sem létu mér líða illa. Einu sinni kom hann eftir lokun, ég var búin að læsa. Hann vildi  komast inn. Ég opnaði og þá sagðist hann bara þurfa sækja lykilinn sinn. Hann hékk yfir mér og leitaði heillengi að lykli sem var ekki á staðnum og fór svo.Einu sinni elti hann mig afsíðis inn í lokað rými þar sem ég tók á móti vörum og hallaði sér yfir öxlina á mér og sagðist ætla að velja sér snúð ( var með rekkan fyrir framan mig )Hver dagur varð að helvíti og vanlíðan, ég kveið mikið fyrir að mæta í vinnu þó að ég vissi að sumarið væri brátt á enda.Ég kynntist fyrsta kærastanum mínum þetta sumar, og stundum kom hann í heimsókn til mín í bakaríið. Hann átti það til að koma mér á óvart, færa mér rósir og fleira, á vinnutíma. Einn eftirmiðdaginn var ég að ljúka vaktinni og sat á hækjum mér og fyllti á goskælinn þegar einhver kemur aftan að mér og klípur mig/stríkur mér um mjaðmirnar og ég hrekk upp og segi eitthvað sem ætlað var kærastanum mínum en þegar ég sný mér við náfölna ég og sé að þetta er kvalarinn minn.Hann glotti bara og ég hljóp úr aðstæðum.Ég sá hann ekki í marga daga eftir þetta og var stuttu síðar beðin að afgreiða í öðru \"útibúi\". Ég fór til yfirmanns sem er karlmaður og sagði honum frá þessu og svarið var \"Ok, ef hann gerir þetta aftur þá lætur þú mig vita\" svo fór hann. Næst þegar ég mæti í fyrra bakaríið er tekið á móti mér með skömmum og ég er rekin á staðnum og mér vísað út með 1500 króna ávísun í vasanum.Mín saga er ekki jafn ljót og margra en hún er þarna og sat í mér í mörg ár. Maðurinn var nógu gamall til að vera faðir minn og starfaði að auki náið með fólki og hefur oft verið hampað í fjölmiðlum.", "title": "Þeir koma víða við, kvalararnir", "username": "Helgust", "message_id": "30536392", "user_id": "147413", "response_to": null, "datetime": "2014-02-21 17:25:40", "datestring": "21. feb. '14, kl: 17:25:40"}, {"response_to": "30536392", "username": "Gale", "message_id": "30536484", "user_id": "92836", "datetime": "2014-02-21 18:43:10", "datestring": "21. feb. '14, kl: 18:43:10", "text": "Ég skil algerlega að þú varst bara 16 ára og vissir ekkert hvernig þú ættir að höndla þetta og þú örugglega hugrakkari en margir að segja frá þessu, en hefurður einhverja hugmynd um hvað gerðist þarna síðast:"}, {"response_to": "30536484", "username": "Helgust", "message_id": "30536500", "user_id": "147413", "datetime": "2014-02-21 18:48:35", "datestring": "21. feb. '14, kl: 18:48:35", "text": "Ástæða þess að ég var tímabundið flutt var sú að stúlkan sem afgreiddi á hinum staðnum missti móður sína og fór í leyfi."}, {"response_to": "30536500", "username": "Gale", "message_id": "30536562", "user_id": "92836", "datetime": "2014-02-21 19:15:21", "datestring": "21. feb. '14, kl: 19:15:21", "text": "Já, ok. Nú skil ég þetta aðeins betur, náði ekki alveg fyrst af hverju þú varst send í annað útibú, en þegar þú komst aftur þá hefur kallinn örugglega verið búinn að tala við þann sem rak þig og ljúga einhverju uppá þig svo að hann væri seif."}, {"response_to": "30536562", "username": "Helgust", "message_id": "30536573", "user_id": "147413", "datetime": "2014-02-21 19:20:38", "datestring": "21. feb. '14, kl: 19:20:38", "text": "Úff eftir 15 ár þá hvarflaði sá möguleiki ekki enn að mér..."}, {"response_to": "30536573", "username": "Gale", "message_id": "30536586", "user_id": "92836", "datetime": "2014-02-21 19:26:25", "datestring": "21. feb. '14, kl: 19:26:25", "text": "ég sé allavega ekki úr þessar frásögn af hverju annars þú varst rekinn um leið og þú komst aftur á fyrri staðinn."}, {"response_to": "30536484", "username": "Helgust", "message_id": "30536504", "user_id": "147413", "datetime": "2014-02-21 18:49:29", "datestring": "21. feb. '14, kl: 18:49:29", "text": "Já og þetta s.s gerist 99"}, {"response_to": "30536484", "username": "LadyGaGa", "message_id": "30536581", "user_id": "32188", "datetime": "2014-02-21 19:24:36", "datestring": "21. feb. '14, kl: 19:24:36", "text": "Maður sem misnotaði dóttur mína laug einmitt uppá hana einhverju bulli.  Hann var ca. 60 ára og hún 10 ára."}, {"response_to": "30536392", "username": "Ananus", "message_id": "30536520", "user_id": "100880", "datetime": "2014-02-21 18:58:39", "datestring": "21. feb. '14, kl: 18:58:39", "text": "Mér finnst ég alltaf vera að heyra hvað bakarí eru slæmir vinnustaðir og koma illa fram við starfsfólk sitt. Af hverju eru bakarí svona mikil sjitthól?"}, {"response_to": "30536520", "username": "Helgust", "message_id": "30536536", "user_id": "147413", "datetime": "2014-02-21 19:05:23", "datestring": "21. feb. '14, kl: 19:05:23", "text": "Þau eru það ekkert endilega, heldur fólkið sem verslar þar"}, {"response_to": "30536536", "username": "Antaros", "message_id": "30536772", "user_id": "57722", "datetime": "2014-02-21 20:46:19", "datestring": "21. feb. '14, kl: 20:46:19", "text": "Vá, eins gott að kaupa allt sitt brauð innpakkað í Bónus."}, {"response_to": "30536520", "username": "Kalishi", "message_id": "30536571", "user_id": "261182", "datetime": "2014-02-21 19:20:28", "datestring": "21. feb. '14, kl: 19:20:28", "text": "Veitinga og þjónustubransinn er almennt glataður gagnvart starfsfólkinu sínu. Barir, pítsastaðir, hótel, allt vinnustaðir sem eru þekktir fyrir að koma illa fram við starfsfólkið sitt. Ein stór hótelkeðja hefur stundað það að draga daglega unna tíma af starfsfólki sínu síðan ég vann hjá þeim árið 1998/1999 og hefur komist upp með það núna í 15 ár."}, {"response_to": "30536571", "username": "orkustöng", "message_id": "30536747", "user_id": "246358", "datetime": "2014-02-21 20:39:38", "datestring": "21. feb. '14, kl: 20:39:38", "text": "ég skil ekki , draga unna tíma af starfsfólki sínu"}, {"response_to": "30536747", "username": "orkustöng", "message_id": "30536748", "user_id": "246358", "datetime": "2014-02-21 20:40:01", "datestring": "21. feb. '14, kl: 20:40:01", "text": "meinarðu óunna"}, {"response_to": "30536747", "username": "Kalishi", "message_id": "30536755", "user_id": "261182", "datetime": "2014-02-21 20:41:00", "datestring": "21. feb. '14, kl: 20:41:00", "text": "Starfsfólk sem vann kannski frá 9-15:45 en stimpilklukkunni breytt t.d. í 15:15 og þar með dreginn hálftími af starfsmanninum."}, {"response_to": "30536755", "username": "Antaros", "message_id": "30536780", "user_id": "57722", "datetime": "2014-02-21 20:47:41", "datestring": "21. feb. '14, kl: 20:47:41", "text": "Hvaða hótelkeðja er það?"}, {"response_to": "30536780", "username": "Kalishi", "message_id": "30536788", "user_id": "261182", "datetime": "2014-02-21 20:49:37", "datestring": "21. feb. '14, kl: 20:49:37", "text": "Íslandshótel"}, {"response_to": "30536571", "username": "Alpha❤", "message_id": "30536759", "user_id": "105727", "datetime": "2014-02-21 20:42:36", "datestring": "21. feb. '14, kl: 20:42:36", "text": "ég hef unnið á bar, hóteli, sjoppu og veitingahúsi og á öllum þessum stöðum var stolið af mér og svindlað."}, {"response_to": "30536759", "username": "Kalishi", "message_id": "30536763", "user_id": "261182", "datetime": "2014-02-21 20:44:06", "datestring": "21. feb. '14, kl: 20:44:06", "text": "Nákvæmlega."}, {"response_to": "30536392", "username": "cdrw", "message_id": "30536593", "user_id": "269601", "datetime": "2014-02-21 19:27:39", "datestring": "21. feb. '14, kl: 19:27:39", "text": "Þarf bara vera meira eftirlit t.d myndavelar sem vika  làmark geyma mànuð af gögnum tala nú ekki um ef manneskja er ein að vinna."}, {"response_to": "30536593", "username": "Helgust", "message_id": "30536612", "user_id": "147413", "datetime": "2014-02-21 19:34:45", "datestring": "21. feb. '14, kl: 19:34:45", "text": "Hja mér voru myndavélar að baka til. En þessi maður lét t.d eins og hann sæi mig ekki þegar vaktaskiptin voru og þær gömlu voru enn í húsi."}, {"response_to": "30536612", "username": "Kalishi", "message_id": "30536618", "user_id": "261182", "datetime": "2014-02-21 19:38:10", "datestring": "21. feb. '14, kl: 19:38:10", "text": "Spáðu í rugli samt að hafa myndavélar baka til (til að fylgjast með starfsmönnum) en ekki frammi þar sem peningarnir eru."}, {"response_to": "30536392", "username": "gorbatöff", "message_id": "30536927", "user_id": "40982", "datetime": "2014-02-21 21:38:34", "datestring": "21. feb. '14, kl: 21:38:34", "text": "úff, mér finnst allir eiga svona sögur."}]}
{"url": "https://bland.is/umraeda/draumaradningar-/29729771/?page=2023", "date": "2013-02-02 14:34:21", "id": "29729771", "items": [{"text": "Hæhó!Þið sem hafið gaman að því að ráða í drauma megið endilega reyna að spreyta ykkur á þessum 2 sem mig dreymdi í nótt:Fyrst dreymdi mig að kærastinn minn, sem er að heiman þessa dagana, bjuggum í íbúðinni sem ég bjó í þegar ég var 11 og 12 ára gömul. Þetta var um nótt (það var vetur en samt bjart úti) og það var snoðaður maður að reyna að brjótast inn hjá okkur. Ég var allsber uppi í rúmi og glugginn minn, sem var einnungis með rimlagardínu, sneri út á pallinn þar sem maðurinn var við útidyrnar. Hann komst inn en kærastinn minn náði að henda honum út. Hann hélt þó áfram að reyna að komast inn og við hringdum á lögguna sem kom ekki og þetta endaði í einhverju súrealísku drauma fíaskói þar sem þessi skuggalegi karakter var orðinn að þekktum fjöldamorðingja og ég var komin út fyrir húsið að reyna að sleppa undan honum en snjórinn var svo djúpur að ég komst ekki hratt yfir.Næsti draumur var þannig að ég var stödd inni í lítilli og sætri, danskri ísbúð. Þetta leit út eins og hverfið hinum megin við vatnið í Kristíaníu og það var fallegur dagur. Nema að skyndilega kemur þessi svakalegi jarðskjálfti og þetta litla hús sem ísbúðin var í, byrjaði að renna stjórnlaust niður brekku sem virtist aldrei ætla að enda. Það eina sem við gátum gert var að halda okkur í.Svo vaknaði ég.", "title": "Draumaráðningar?", "username": "HemmifokkingGunn", "message_id": "29729771", "user_id": "173538", "response_to": null, "datetime": "2013-02-02 14:34:21", "datestring": "2. feb. '13, kl: 14:34:21"}, {"response_to": "29729771", "username": "skörungur", "message_id": "29729799", "user_id": "96649", "datetime": "2013-02-02 14:44:36", "datestring": "2. feb. '13, kl: 14:44:36", "text": "Held að fyrri draumurinn sé fyrir veikindum hjá þér, en númer 2 ekki viss ennþá."}, {"response_to": "29729771", "username": "Tuc", "message_id": "29729815", "user_id": "128270", "datetime": "2013-02-02 14:52:13", "datestring": "2. feb. '13, kl: 14:52:13", "text": "Draumar eru bara minningarbrot og gamlar hugsanir raðað saman í merkingarlausa þvælu."}, {"response_to": "29729815", "username": "Luongo", "message_id": "29729820", "user_id": "200996", "datetime": "2013-02-02 14:54:31", "datestring": "2. feb. '13, kl: 14:54:31", "text": "Leiðrétting: Raðað saman í eitthvað sem við skiljum ekki."}, {"response_to": "29729815", "username": "HemmifokkingGunn", "message_id": "29729829", "user_id": "173538", "datetime": "2013-02-02 14:56:54", "datestring": "2. feb. '13, kl: 14:56:54", "text": "Þetta getur líka verið undirmeðvitundin að vinna úr sálrænum vandamálum. En mér finnst samt sem áður gaman að heyra ráðningar frá fólki. Hef mjög gaman að því og finnst það athyglisvert þegar fólk getur ráðið í drauma :)"}, {"response_to": "29729829", "username": "skörungur", "message_id": "29729864", "user_id": "96649", "datetime": "2013-02-02 15:09:27", "datestring": "2. feb. '13, kl: 15:09:27", "text": "Það geta verið alskonar sem hefr áhrif á mann í draumi, en þeir eru oftast fyrir einhverju, stundum viðvörun og svo geta þeir líka veri fyrir einhverju sem geris mörgum árum seinna."}, {"response_to": "29729771", "username": "skarpan", "message_id": "29730036", "user_id": "163676", "datetime": "2013-02-02 16:55:09", "datestring": "2. feb. '13, kl: 16:55:09", "text": "Ég túlka seinni drauminn eins og þú sért óörugg með eitthvað. Litla sæta ísbúðin gæti verið þú sjálf, allt rólegt og gott, en svo kemur smá smellur og þá ferð þú sjálf á fleygiferð og veist ekki alveg hvernig þú átt að bregðast við. Getur ekkert annað gert en að halda þér í og vona það besta."}, {"response_to": "29730036", "username": "HemmifokkingGunn", "message_id": "29738232", "user_id": "173538", "datetime": "2013-02-05 09:43:52", "datestring": "5. feb. '13, kl: 09:43:52", "text": "Passar MJÖG vel!"}]}
{"url": "https://bland.is/umraeda/vidhorf/26588663/?page=3651", "date": "2011-12-07 18:40:30", "id": "26588663", "items": [{"text": "Kannski er búið að ræða þetta í þaula hérna en ég hef þá afsökun að ég er búin að vera upptekin við próflestur.Ég er að velta fyrir mér, eftir að hafa rent í gegnum ansi mörg misgáfuleg komment frá ungu fólki með mjög furðuleg viðhorf til kynferðimála og nauðgana, er þetta áfellisdómur yfir foreldrum þeirra eða skrifast þetta á menntakerfið og/eða samfélagið í heild - hvað finnst ykkur?Ég er eiginlega bara mjög sorgmædd...", "title": "Viðhorf", "username": "Walter", "message_id": "26588663", "user_id": "61360", "response_to": null, "datetime": "2011-12-07 18:40:30", "datestring": "7. des. '11, kl: 18:40:30"}, {"response_to": "26588663", "username": "Tipzy", "message_id": "26588694", "user_id": "26838", "datetime": "2011-12-07 18:43:29", "datestring": "7. des. '11, kl: 18:43:29", "text": "Ég held bara allt í bland, en held að samfélagið spili stærsta þáttinn."}, {"response_to": "26588663", "username": "EvaMist", "message_id": "26588709", "user_id": "39668", "datetime": "2011-12-07 18:44:58", "datestring": "7. des. '11, kl: 18:44:58", "text": "Ég er alveg á sama stað og þú hvað þetta varðar. Ég er hreinlega sorgmædd yfir því hvað ungir karlmenn virðast hreinlega vera að verða undir í samfélaginu. Og í staðin kemur upp eitthvað svona undarlegt macho kjaftæði hjá þeim sem ég skil bara ekki um leið og ungar stelpur virðast vera að missa í auknum mæli sjálfstraustið. Þetta getur bara farið illa."}, {"response_to": "26588709", "username": "bluejean", "message_id": "26589179", "user_id": "100554", "datetime": "2011-12-07 19:19:32", "datestring": "7. des. '11, kl: 19:19:32", "text": "Menntakerfið - nei það held ég ekki.  Samfélagið - miklu frekar það og bara tíðarandinn.  Erótíkin er horfin.  Það virðist engin dulúð lengur til yfir kynlífi.  Allt er opinbert, klám allstaðar og auðsótt, bert hold hvert sem þú litur.  Það virðist þurfa svo mikið áreiti til að verða fyrir kynhrifum.  Hérna einu sinni var nóg að sæist í fallegan ökkla til að menn gripu andann á lofti.   Er ekki klámnotkun að skekkja hugmyndir ungs fólks verulega um hvað normal kynlíf er?  Annars veit ég svo sem ekki hvernig skilgreining á normal kynlífi er. Mér finnst oft eins og einhver úrkynjun sé í loftinu í þessum málum - en ég er nú ansi gamaldags."}, {"response_to": "26589179", "username": "EvaMist", "message_id": "26589499", "user_id": "39668", "datetime": "2011-12-07 19:37:40", "datestring": "7. des. '11, kl: 19:37:40", "text": "Ég er alveg sammála þér í hverju orði."}, {"response_to": "26588663", "username": "Jólasveinninn minn", "message_id": "26589525", "user_id": "94033", "datetime": "2011-12-07 19:39:47", "datestring": "7. des. '11, kl: 19:39:47", "text": "Samfélagið í heild. Klámvæðing, ofur kapítalismi, kjánavæðing."}, {"response_to": "26588663", "username": "Yxna belja", "message_id": "26589577", "user_id": "7749", "datetime": "2011-12-07 19:43:23", "datestring": "7. des. '11, kl: 19:43:23", "text": "Nr. 1 samfélagið í heild, nr. 2 foreldrar og nr. 3 menntakerfið. Of ódýr lausn að klína þessu á menntakerfið en það er örugglega víða sem mætti gera betur þar samt sem áður."}, {"response_to": "26588663", "username": "GoGoYubari", "message_id": "26589804", "user_id": "69201", "datetime": "2011-12-07 19:58:37", "datestring": "7. des. '11, kl: 19:58:37", "text": "Allt í bland. Foreldrarnir og menntakerfið hafa ekki staðið sig sem skyldi við að fræða krakka og uppræta mýtur og staðalímyndir. Fjölmiðlar og samfélagið hafa síðan stutt við þessi rugl viðhorf sem krakkarnir gleypa við. Kapítalisminn og klámvæðingin og stöðug lítillækun feminískra viðhorfa."}, {"response_to": "26588663", "username": "snullisnull", "message_id": "26589844", "user_id": "108083", "datetime": "2011-12-07 20:02:07", "datestring": "7. des. '11, kl: 20:02:07", "text": "Ég held þetta sé samspil af öllum þessum þáttum"}, {"response_to": "26588663", "username": "Walter", "message_id": "26593905", "user_id": "61360", "datetime": "2011-12-08 01:27:25", "datestring": "8. des. '11, kl: 01:27:25", "text": "Sammála öllu sem hefur komið fram og sömu hugmyndir og ég var með í kollinum. Ég vona bara að þessar umræður undanfarna daga vekji einhverjar, mögulega foreldrar taki á umræðunni heima fyrir og kannski að eitthvað stærra, meira og betra fylgi í kjölfarið. Sé allavega ekki fyrir mér að samfélagið breytist til baka á einni nóttu en það hlýtur að hafa einhver áhrif að líta sér nær - eða hvað?"}, {"response_to": "26588663", "username": "Arriba", "message_id": "26593944", "user_id": "22817", "datetime": "2011-12-08 01:33:34", "datestring": "8. des. '11, kl: 01:33:34", "text": ""}, {"response_to": "26593944", "username": "Walter", "message_id": "26593961", "user_id": "61360", "datetime": "2011-12-08 01:37:46", "datestring": "8. des. '11, kl: 01:37:46", "text": "Mér finnst þú alls ekki hljóma gömul og íhaldssöm. Ég hef verið á móti klámvæðingu tónlistarmyndbanda lengi, lengi og ekki er ég gömul (stundum íhaldssöm kannski) og ég veit að ég er ekki ein. Ég hef t.d. alltaf staðið 100% á því að hér er ekki poppTV (eða hvað þetta heitir) í gangi á meðan dætur mínar eru fyrir framan sjónvarpið - glætan."}, {"response_to": "26593961", "username": "Arriba", "message_id": "26594000", "user_id": "22817", "datetime": "2011-12-08 01:48:47", "datestring": "8. des. '11, kl: 01:48:47", "text": ""}, {"response_to": "26594000", "username": "Walter", "message_id": "26594019", "user_id": "61360", "datetime": "2011-12-08 01:56:22", "datestring": "8. des. '11, kl: 01:56:22", "text": "Úff já, þetta er eitthvað sem veldur mér miklum áhyggjum. Hvernig er það mögulegt að berjast gegn öllu þessu áreiti og áhrifum sem þau verða fyrir."}, {"response_to": "26588663", "username": "dísadísa", "message_id": "26593969", "user_id": "49252", "datetime": "2011-12-08 01:40:20", "datestring": "8. des. '11, kl: 01:40:20", "text": "Foreldrar, menntakerfi og unglingar allt undir áhrifum frá samfélaginu, meðvitað eða ómeðvitað."}, {"response_to": "26588663", "username": "Manolo Blahnik", "message_id": "26593976", "user_id": "77092", "datetime": "2011-12-08 01:42:16", "datestring": "8. des. '11, kl: 01:42:16", "text": "Þegar ég heyri unglingsstúlkur segja stoltar að þær séu hreinar meyjar, þær hafi bara stundað e********mök þá sleppir hjartað úr slagi og mig langar að taka utan um þær og gráta."}, {"response_to": "26593976", "username": "Walter", "message_id": "26593997", "user_id": "61360", "datetime": "2011-12-08 01:48:31", "datestring": "8. des. '11, kl: 01:48:31", "text": "En þegar unglingsstúlka segir að hún væri sko \"alveg til í að vera nauðguð af blablabla, væri bara ánægð með að hafa sofið hjá honum\" eða þegar unglingsstúlka segir \"það hefur sko afleiðingar að haga sér svona á almannafæri og fólk verður bara að læra það\" (s.s. ef þú kyssir einhvern á almannafæri þá hefur það þær afleiðingar að þér verður nauðgað og þú getur sjálfri þér um kennt) ?"}, {"response_to": "26593997", "username": "Manolo Blahnik", "message_id": "26594017", "user_id": "77092", "datetime": "2011-12-08 01:56:13", "datestring": "8. des. '11, kl: 01:56:13", "text": "Ætli það sé ekki afleiðing sömu samfélagslegu hnignunar og viðhorf til endaþarmsmaka. Þetta er bara hræðilegt og ég á svo erfitt að trúa að ungar stúlkur beri ekki meiri virðingu fyrir sjálfum sér og líkama sínum en þetta. Einhvern veginn hefur það þróast þannig að allt skemmtiefni sem er ætlað stúlkum snýst um það að koma sér á framfæri með útlitinu og helst að eignast kærasta. Þetta byrjar strax við fæðingu, sumir foreldrar ýta svo hressilega undir þetta án þess að gera sér grein fyrir því."}, {"response_to": "26588663", "username": "Dorfl", "message_id": "26594062", "user_id": "181431", "datetime": "2011-12-08 02:08:35", "datestring": "8. des. '11, kl: 02:08:35", "text": "Ég held að þetta sé að mestu uppeldisdæmi, þ.e. foreldrar, einnig má setja sök á samfélagið en menntakerfinu kemur þetta ekkert við, þ.e. ekki hægt að kenna því um."}, {"response_to": "26594062", "username": "Manolo Blahnik", "message_id": "26594069", "user_id": "77092", "datetime": "2011-12-08 02:12:12", "datestring": "8. des. '11, kl: 02:12:12", "text": "Mikið væri gott ef þetta væri svona einfalt. Nauðgarar þekkja flestir muninn á réttu og röngu, en þeir eru bara ekki sammála öðrum um hvað fellur í þessa flokka. Ef þetta er foreldrum að kenna þá ætti að vera hægt að draga þá ályktun að ef bróðir þinn er nauðgari þá ert þú það líka."}, {"response_to": "26594069", "username": "Dorfl", "message_id": "26594076", "user_id": "181431", "datetime": "2011-12-08 02:16:59", "datestring": "8. des. '11, kl: 02:16:59", "text": "Ekkert endilega, eins og stendur segi ég \"að mestu uppeldisdæmi\" af þessum þremur kostum sem í boði voru."}]}
{"url": "https://bland.is/umraeda/folk-sem-verdur-ad-segja-b-thegar-madur-segir-a/30871293/?page=808", "date": "2014-10-10 12:25:43", "id": "30871293", "items": [{"text": "Ég verð aðeins að fá að pústa hérna. Ég get orðið svoleiðis hreinlega geðveik á fólki sem er gætt þeim undarlega eiginleika að þurfa alltaf að stjórna smávægilegustu hlutum. Svona einhver undarleg þvermóðska sem gerir það að verkum að ef maður leggur eitthvað til eða komist er að sameiginlegri niðurstöðu, þá verður að fara eitt skref í hina áttina, svo að úr verður kannski ekkert stórmál, en einhver óþarfa núningur samt sem tekur tíma og orku frá öllum.   Ég vinn með einni svona, og eins yndisleg og hún er, og mér líkar voðalega vel við hana að flestu leyti, þá getur þetta gert mig hrikalega pirraða. Nú var ákveðið á sameiginlegum fundi allra samstarfsmanna hvað ákveðið verkefni sem ég sé um ætti að heita. Hún sér um að skrá það og kynna það.     Svo kynningin kemur og þá er annað nafn. Og ég þarf að fara í það að senda pósta og útskýra allt sem kom fram á fundinum þar sem nafnið var ákveðið (sem hún sat alveg, það vantar ekki) og hún sendir samt póst á móti og er ekki tilbúin að samþykkja þetta nafn (\"veltum þessu fyrir okkur en getum byrjað á þessu nafni\") ...    Óóóóóó af hverju getur konan ekki bara slakað á þrjóskunni stundum? Þetta eru allt svona smámál, en þau hlaðast upp og þetta verður svooooo þreytandi...", "title": "Fólk sem VERÐUR að segja B þegar maður segir A", "username": "Eyma", "message_id": "30871293", "user_id": "192774", "response_to": null, "datetime": "2014-10-10 12:25:43", "datestring": "10. okt. '14, kl: 12:25:43"}, {"response_to": "30871293", "username": "fálkaorðan", "message_id": "30871327", "user_id": "169630", "datetime": "2014-10-10 13:10:45", "datestring": "10. okt. '14, kl: 13:10:45", "text": "Svona er gjörsamlega óþolandi"}]}
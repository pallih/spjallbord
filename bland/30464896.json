{"url": "https://bland.is/umraeda/tolvunarfraedi-thid-sem-thekkid-til/30464896/?page=1252", "date": "2014-01-12 19:11:41", "id": "30464896", "items": [{"text": "Hæ, ég sé að það er mikil eftirspurn eftir fólki með þessa menntun núna, en þið sem þekkið til, haldið þið að það verði ennþá eftirspurn eftir 3-5 ár? Og einnig, ég er að spá í að skrá mig í þetta nám en er ekki viss hvort ég þurfi kannski að rifja upp/bæta við mig í t.d. stærðfræði áður. Ég er stúdent af náttúrufræðibraut og tók alveg slatta af stærðfræði þá en það eru nokkur ár síðan og ég hef lítið sem ekkert notað þetta í millitíðinni. Þið sem eruð/voruð í þessu námi eða þekkið til, hvað segið þið? :)", "title": "Tölvunarfræði, þið sem þekkið til", "username": "Punkturkomma", "message_id": "30464896", "user_id": "160168", "response_to": null, "datetime": "2014-01-12 19:11:41", "datestring": "12. jan. '14, kl: 19:11:41"}, {"response_to": "30464896", "username": "Relevant", "message_id": "30464905", "user_id": "43469", "datetime": "2014-01-12 19:16:39", "datestring": "12. jan. '14, kl: 19:16:39", "text": "eftirspurn eftir tölvunarfræðingum verður áfram, það þarf alltaf fleira og fleira fólk til að viðhalda tækninni sem við erum komin með og er alltaf að aukast."}, {"response_to": "30464905", "username": "Punkturkomma", "message_id": "30465320", "user_id": "160168", "datetime": "2014-01-12 21:50:47", "datestring": "12. jan. '14, kl: 21:50:47", "text": "Takk fyrir. Ég hef áhuga á þessu þannig að ég hugsa að ég skelli mér bara...athuga þetta með undirbúningsnámskeiðin."}, {"response_to": "30464896", "username": "hillapilla", "message_id": "30464960", "user_id": "4176", "datetime": "2014-01-12 19:36:55", "datestring": "12. jan. '14, kl: 19:36:55", "text": "Ég var á náttúrufræðibraut, fór í upprifjun í stærðfræði í Háskólanum áður en önnin byrjaði og stærðfræðin var ekkert mál, þannig. Hefði verið betra ef ég hefði tekið einhverja línulega algebru áður, en það reddaðist alveg."}, {"response_to": "30464960", "username": "Punkturkomma", "message_id": "30465342", "user_id": "160168", "datetime": "2014-01-12 21:56:41", "datestring": "12. jan. '14, kl: 21:56:41", "text": "Takk fyrir svarið.  :) Mér sýnist þetta vera nokkuð praktískt nám upp á atvinnumöguleika að gera svo ég hugsa að ég skelli mér bara."}, {"response_to": "30464896", "username": "timbalan", "message_id": "30465175", "user_id": "92655", "datetime": "2014-01-12 21:04:56", "datestring": "12. jan. '14, kl: 21:04:56", "text": "Tölvunarfræði er eitt verðmætasta námið í dag og mun vera það í næstu framtíð."}, {"response_to": "30465175", "username": "Punkturkomma", "message_id": "30465347", "user_id": "160168", "datetime": "2014-01-12 21:58:29", "datestring": "12. jan. '14, kl: 21:58:29", "text": "Takk fyrir svarið. Ég ætla einmitt að nota næstu mánuði í að rifja upp og ég athuga þetta með námskeiðin í ágúst, mjög sniðugt. :)"}, {"response_to": "30464896", "username": "u k", "message_id": "30465344", "user_id": "35735", "datetime": "2014-01-12 21:57:23", "datestring": "12. jan. '14, kl: 21:57:23", "text": "Ég er búin með þetta nám og er búin að fylgjast með þessum bransa s.l. 10 ár sirka. Það hafa auðvitað verið lægðir, t.d. í kringum kreppuna, en þær hafa ekki varað lengi. Eftirspurnin undanfarin ár hefur verið gríðarleg og líklega heldur hún áfram að vera töluverð."}, {"response_to": "30465344", "username": "Punkturkomma", "message_id": "30465362", "user_id": "160168", "datetime": "2014-01-12 22:02:55", "datestring": "12. jan. '14, kl: 22:02:55", "text": "Takk fyrir. :) Ég veit að þetta verður pottþétt hörkuvinna, en mér finnst þetta áhugavert svo vonandi hjálpar það til. Má ég nokkuð spyrja hvort þú útskrifaðist úr HÍ eða HR (eða annar staðar)? Er búin að vera að skoða áfangalýsingarnar en geri mér ekki alveg grein fyrir því hvort það er mikill munur á náminu."}, {"response_to": "30465362", "username": "u k", "message_id": "30465395", "user_id": "35735", "datetime": "2014-01-12 22:08:06", "datestring": "12. jan. '14, kl: 22:08:06", "text": "Ég útskrifaðist úr HR og lang flestir sem ég hef unnið með hafa útskrifast þaðan. Mér skilst að munurinn sé allra helst það að í HR er meiri verkefna vinna en í HÍ er meiri lestur (þetta er samt bara það sem ég hef heyrt). Mér persónulega finnst maður græða afskaplega lítið á að lesa og læra utanbókar í þessu fagi - maður lærir miklu meira á þessu verklega. Sjálf myndi ég velja HR ef ég væri að fara aftur í þetta, út af fyrirkomulaginu þar og líka út af aðstöðunni."}, {"response_to": "30465395", "username": "Punkturkomma", "message_id": "30465451", "user_id": "160168", "datetime": "2014-01-12 22:20:47", "datestring": "12. jan. '14, kl: 22:20:47", "text": "Mér líst betur á verkefnavinnu en lestur, sérstaklega í svona fagi, held ég læri mun betur með svona \"hands on\" aðferð. Þannig HR hljómar meira spennandi. Takk fyrir þetta. :)"}, {"response_to": "30465451", "username": "hillapilla", "message_id": "30465529", "user_id": "4176", "datetime": "2014-01-12 22:37:45", "datestring": "12. jan. '14, kl: 22:37:45", "text": "Það er að sjálfsögðu verkefnavinna í HÍ líka, situr enginn og les og les án þess að forrita neitt. En jú, ég hef svo sem heyrt þessa samlíkingu líka. En ef þú átt fyrir skólagjöldunum í HR þá bara go for it :)"}, {"response_to": "30465529", "username": "Punkturkomma", "message_id": "30465593", "user_id": "160168", "datetime": "2014-01-12 22:54:51", "datestring": "12. jan. '14, kl: 22:54:51", "text": "Já, það er auðvitað rétt. :) Ég á svosem eftir að skoða þetta betur áður en ég endanlega upp við mig hvorn skólann ég vil. Hef frekar slæma reynslu af HÍ en það var önnur deild svo það er ekkert endilega neitt að marka það."}]}
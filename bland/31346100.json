{"url": "https://bland.is/umraeda/fyrstu-skref-sem-oryrki-/31346100/?page=193", "date": "2016-09-10 00:35:05", "id": "31346100", "items": [{"text": "Sæl öll. Mér datt í hug að ath hvort þið gætuð leiðbeint mér. Nú erum við hjónin í þeirri stöðu mjög skyndilega að vera í ferli að sækja um örorku fyrir manninn minn. Þetta hefur reynst okkur gríðarlega erfitt, maðurinn minn hefur varla misst úr dag allan sinn vinnuferil, gríðarlega aktífur og duglegur, hefur alltaf þótt gaman að vinna. Svo skyndilega týnir hann heilsunni og ekkert hægt að gera, ætla ekki nánar út í það, en hann er nánast 100% óvinnufær. Enginn veit hvort það muni nokkurn tímann breytast. Við þekkjum nákvæmlega ekkert inn á þennan heim og vitum ekkert hvernig við eigum að snúa okkur. Hver eru okkar réttindi, hvar á að byrja, getur einhver leiðsagt okkur, og getur fólk lifað á örorku, eða eru fleiri bætur sem hægt er að sækja um? Hvernig fer fólk að? Hann hefur verið sjálfstætt starfandi og ég að mestu heima eða í námi. Við eigum þrjú lítil börn, hús og bíl. Heimurinn okkar er ósköp skaddaður og stundum næstum hruninn finnst okkur.. En við erum að reyna að vera raunsæ og bjartsýn. Mér þætti vænt um að fá bara gagnleg og /eða hlýleg svör, sálin þolir ekki meira en það í bili. Með fyrirfram þökk.", "title": "Fyrstu skref sem öryrki :(", "username": "adla", "message_id": "31346100", "user_id": "310897", "response_to": null, "datetime": "2016-09-10 00:35:05", "datestring": "10. sep. '16, kl: 00:35:05"}, {"response_to": "31346100", "username": "ert", "message_id": "31346101", "user_id": "37456", "datetime": "2016-09-10 00:41:53", "datestring": "10. sep. '16, kl: 00:41:53", "text": ""}, {"response_to": "31346100", "username": "Hugfangin", "message_id": "31346122", "user_id": "4060", "datetime": "2016-09-10 08:30:55", "datestring": "10. sep. '16, kl: 08:30:55", "text": "Hefur hann greitt í stéttarfélag? Þá  gæti verið gott að leita til Virk um aðstoð í  ferlinu"}, {"response_to": "31346100", "username": "Medister", "message_id": "31346125", "user_id": "46721", "datetime": "2016-09-10 09:46:31", "datestring": "10. sep. '16, kl: 09:46:31", "text": "Er það ekki eitthvað ferli sem læknir kemur af stað?"}, {"response_to": "31346100", "username": "kall6525", "message_id": "31346132", "user_id": "312923", "datetime": "2016-09-10 12:50:21", "datestring": "10. sep. '16, kl: 12:50:21", "text": "Læknirinn minn sagði mér hvað ég þyrfti að gera."}, {"response_to": "31346100", "username": "Splæs", "message_id": "31346135", "user_id": "83074", "datetime": "2016-09-10 13:16:30", "datestring": "10. sep. '16, kl: 13:16:30", "text": "Ferlið byrjar þannig að læknirinn hans sækir um örorkumat til Tryggingastofnunar. Þið þurfið ekkert að gera að eigin frumkvæði hvað það varðar nema að biðja lækninn um að sækja um örorkumat. Þegar örorkumatið hefur verið samþykkt sækir maðurinn þinn sjálfur að sækja um örorkulífeyri frá Tryggingastofnun og annað sem við á, s.s. barnalífeyri. Það er ekki flókið, bara eyðublað sem fylla þarf út, en gæti verið gagnlegt að fá einhvern sem þekkir til með í að skoða það."}, {"response_to": "31346135", "username": "spurningarogpælingar", "message_id": "31346209", "user_id": "307790", "datetime": "2016-09-10 20:10:56", "datestring": "10. sep. '16, kl: 20:10:56", "text": "Þarf maður ekki að klára fyrst þessa 36 mánuði í endurhæfingu? Hef heyrt það nefnilega."}, {"response_to": "31346209", "username": "alboa", "message_id": "31346215", "user_id": "31118", "datetime": "2016-09-10 20:37:32", "datestring": "10. sep. '16, kl: 20:37:32", "text": "Fer eftir ástæðu umsóknar og hvort það er möguleiki á endurhæfingu. Þú endurhæfir ekki blindu sem dæmi."}, {"response_to": "31346215", "username": "Ziha", "message_id": "31346265", "user_id": "51148", "datetime": "2016-09-10 23:12:06", "datestring": "10. sep. '16, kl: 23:12:06", "text": "En þú getur alveg endurhæft blinda manneskju til að bjarga sér sjálfur + fá sér vinnu... það að vera blindur þýðir ekki endilega að þú sért fastur á orörku endalauast.  Fullt, fullt af blindu fólki vinnur á almennum vinnumarkaði.  þar að auki eru fæstir \"blindir\" algjörlega blindir.. flestir hafa einhverja smá sjón eða sjónrest sem þeir geta nýtt.  Tæknin gerir kraftaverk á þessu sviði eins og öðrum...auðveldar mikið fólki að halda áfram vinnu."}, {"response_to": "31346265", "username": "Ziha", "message_id": "31346266", "user_id": "51148", "datetime": "2016-09-10 23:17:39", "datestring": "10. sep. '16, kl: 23:17:39", "text": "Það breytir því auðvitað ekki að viðkomandi er ennþá blindur.... það hverfur ekkert svo auðveldlega.  En annars er tæknin alltaf að breytast svo maður veit aldrei....."}, {"response_to": "31346265", "username": "alboa", "message_id": "31346271", "user_id": "31118", "datetime": "2016-09-10 23:34:37", "datestring": "10. sep. '16, kl: 23:34:37", "text": "Auðvitað eru margir sem geta unnið og tekið þátt í atvinnulífinu þrátt fyrir blindu. Alveg eins og lamaðir geta það líka. Ferlið hjá tr er samt þannig að sumt telja þeir þess virði að senda fólk fyrst á endurhæfingu og annað ekki. Líkamlegir sjúkdómar eða \"ástand\" sem er ekki að fara breytast er ekki sent í endurhæfingu. Ekki frekar en þroskaskerðing eða einhverfa."}, {"response_to": "31346135", "username": "Splæs", "message_id": "31346219", "user_id": "83074", "datetime": "2016-09-10 21:11:47", "datestring": "10. sep. '16, kl: 21:11:47", "text": "Sumir fara beint á örorku."}, {"response_to": "31346100", "username": "alboa", "message_id": "31346154", "user_id": "31118", "datetime": "2016-09-10 14:50:18", "datestring": "10. sep. '16, kl: 14:50:18", "text": "Fyrsta skrefið er læknir. Hann fyllir út vottorð fyrir örorkumat. Þar næst þarf maðurinn þinn að svara spurningalista frá TR um eigin færni. Ekki draga úr skerðingu á færni þar og bannað að \"harka af sér\", það kemur niður á honum. Hann gæti verið boðaður í viðtal hjá trúnaðarlækni hjá TR sem hluti af matinu. Ekki gleyma að sækja um hjá þeim lífeyrissjóði sem hann borgaði seinast í."}, {"response_to": "31346154", "username": "alboa", "message_id": "31346155", "user_id": "31118", "datetime": "2016-09-10 14:53:52", "datestring": "10. sep. '16, kl: 14:53:52", "text": "Hérna eru ágætar upplýsingar og tenglar."}]}
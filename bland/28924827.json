{"url": "https://bland.is/umraeda/fyrsta-lopapeysan/28924827/?page=2739", "date": "2012-07-05 13:49:34", "id": "28924827", "items": [{"text": "Ég er að iða í skinninu hérna, því eftir þrjár vikur fer ég og fjölskyldan í heimsókn til Íslands.  Ég byrjaði að prjóna og hekla fyrir nokkrum mánuðum og mig dreplangar að kaupa mér lopa á Íslandi og gera tilraun til að prjóna lopapeysu!  Jafnvel tvær, eina litla fyrir soninn og eina á mig.Spurningin er bara, hvernig lopa ætli sé best að prjóna úr fyrir byrjanda?  Held að plötulopinn gæti verið full pirrandi, var frekar að pæla í léttlopa.  Og er nokkuð mikill erfiðleikamunur á þessum hefðbundnu munstrum?  Er opin lopapeysa nokkuð mikið flóknari í framkvæmd heldur en lokuð?  Hvað ber helst að varast?Og að lokum, hafið þið einhverjar ráðleggingar fyrir lopapeysubyrjanda? :P", "title": "Fyrsta lopapeysan", "username": "RB79", "message_id": "28924827", "user_id": "184742", "response_to": null, "datetime": "2012-07-05 13:49:34", "datestring": "5. júl. '12, kl: 13:49:34"}, {"response_to": "28924827", "username": "haddys", "message_id": "28924978", "user_id": "18316", "datetime": "2012-07-05 14:07:21", "datestring": "5. júl. '12, kl: 14:07:21", "text": "mer finnst aferðinn af plötulopa langflottastur,eg prjona helst bara ut honum huna,en fyrst þegar eg byrjaði prufaði eg plötulopan og gafst upp og gaf ömmu hann. eg var ALLTAF a' slita hann. svo eg var alltaf bara i lettlopannum,finnst hann mjög finn lika."}, {"response_to": "28924827", "username": "Sodapop", "message_id": "28926684", "user_id": "59869", "datetime": "2012-07-05 17:53:39", "datestring": "5. júl. '12, kl: 17:53:39", "text": "Það er ágætt að byrja á léttlopanum, plötulopinn slitnar frekar auðveldlega. Ég gerði nokkrar úr léttlopa fyrst, svo gerði ég eina úr tvöföldum plötulopa og eftir það hef ég bara notað plötulopa og einband saman."}, {"response_to": "28924827", "username": "astaloa", "message_id": "28930085", "user_id": "147115", "datetime": "2012-07-05 23:03:51", "datestring": "5. júl. '12, kl: 23:03:51", "text": "Mér finnast plötulopapeysur alltaf flottar, en ég er samt á því að þú eigir að prjóna úr léttlopa, því ég hef það á tilfinningunni að þú eigir eftir að slíta plötulopan og pirrast hressilega á því, afþví þú ert ekki vön honum.  En passaðu þig á að vera ekki með marga liti í einu, tveir til þrír er alveg nóg til að byrja með. Veldu þér einfalda uppskrift og passaðu að setja fingur (litla fingur er best) á bakvið þegar þú prjónar munstur svo þú herpir ekki allt munstrið. Svo er hægt að fá í hagkaup og fleiri búðum litlar töskur þar sem búið er að setja í það sem maður á að kaupa í eina lopapeysu. þetta eru að vísu valin munstur en kannski getur þú spáð í það ef það er peysan sem þig langar að prjóna. Ef þú ert ekki vön að prjóna peysur þá er kannski spurning að byrja á lokaðri peysu. Þegar ég kenndi dóttur minni í fyrra að prjóna lopapeysu á litlakútinn sinn þá lét ég hana hafa einfallt munstur með 2 litum í fyrir utan aðalllit og prjóna lokaða peysu til að fá tilfinningu varðandi munsturprjónið. Í dag er hún farin að prjóna opnar svo þetta er ekki stórmál og munurinn eru bara tvær brugnar lykkjur í miðju, saumavél til að sauma áður en þú klippir og hekla svo kannt."}]}
{"url": "https://bland.is/umraeda/wallowing-in-self-pity/25872288/?page=3933", "date": "2011-10-05 12:57:47", "id": "25872288", "items": [{"text": "Ég er að farast úr sjálfsvorkunn. Er búin að vera veik í 3 vikur, samt alltaf að reyna að klóra í bakkann með námið, mæta í tíma, vinna verkefni, lesa... Er ógeðslega þreytt og með stanslausan hausverk (ennis- og kinnholubólgur), á pensilín-kúr nr. 2 með tilheyrandi óþægindum, er klárlega búin að bæta á mig af sjálfsvorkunnaráti og hreyfingarskorti. Finnst eins og ég þurfi mest af öllu á því að halda að fá að vera EIN, í friði fyrir öllu áreiti og gera ekkert annað en að lesa góða bók og hugsa um sjálfa mig. Í staðinn þarf ég að reyna að lesa þessar skrilljón síður sem ég er annað hvort ekki búin að ná að lesa eða man ekki eftir að hafa lesið vegna vanlíðunar síðustu vikurnar, vera móðir og eiginkona og auk þess reyna að finna nýja íbúð handa okkur og allt mögulegt annað sem gerist ekki ef ég leggst í híði.       Grenj!! Ég nenni ekki! Ég vildi óska að ég gæti sett heiminn á pásu á meðan ég jafna mig.        Hvað á ég að gera til að rífa mig upp úr þessu? Ég hef hálftíma þangað til ég þarf að sækja krakkana - ég þarf á kraftaverki að halda!", "title": "Wallowing in self pity", "username": "Treehugger", "message_id": "25872288", "user_id": "32821", "response_to": null, "datetime": "2011-10-05 12:57:47", "datestring": "5. okt. '11, kl: 12:57:47"}, {"response_to": "25872288", "username": "Daddyo", "message_id": "25872330", "user_id": "161581", "datetime": "2011-10-05 13:02:11", "datestring": "5. okt. '11, kl: 13:02:11", "text": "Orku drykk?"}, {"response_to": "25872288", "username": "fuckmesideways", "message_id": "25872342", "user_id": "59802", "datetime": "2011-10-05 13:03:41", "datestring": "5. okt. '11, kl: 13:03:41", "text": "Skvettu köldu vatni í andlitið á þér, hugsaðu \"fuck it\" og farðu af stað."}, {"response_to": "25872342", "username": "Treehugger", "message_id": "25872366", "user_id": "32821", "datetime": "2011-10-05 13:06:40", "datestring": "5. okt. '11, kl: 13:06:40", "text": "Já, þetta ráð verður bara dálítið þreytt eftir 20 daga :-/ Er virkilega orðin desperate eftir að verða frísk aftur. Sérstaklega af því að á meðan ég ligg er þrýstingurinn í hausnum á mér ekki svo slæmur og þá finnst mér ég vera að verða frísk og þá fær ég svo mikið samviskubit yfir að vera svona mikill letipúki, svo stend ég upp og dríf mig á stað og hálftíma síðar ligg ég eins og skata með dúndrandi hausverk, beinverki og kuldahroll."}, {"response_to": "25872366", "username": "fuckmesideways", "message_id": "25872381", "user_id": "59802", "datetime": "2011-10-05 13:07:59", "datestring": "5. okt. '11, kl: 13:07:59", "text": "Þú hefur alla mína samúð. Ég var veik í allt sumar og það tók sinn toll andlega."}, {"response_to": "25872381", "username": "Treehugger", "message_id": "25872447", "user_id": "32821", "datetime": "2011-10-05 13:11:23", "datestring": "5. okt. '11, kl: 13:11:23", "text": "Já, ég held einmitt að málið sé að mér finnist ég ekki lengur eiga rétt á að vera aum af því að ég er búin að vera veik svo lengi. Eins og ég sé búin með kvótann. Svo langar mig geðveikt að borða hollt og hreyfa mig og gera allt það sem ég þarf til að hugsa vel um mig en ég hef bara ekki orku í það, hef varla orku til að hugsa hvað á að vera í kvöldmatinn, hvað þá meira."}, {"response_to": "25872447", "username": "fuckmesideways", "message_id": "25872512", "user_id": "59802", "datetime": "2011-10-05 13:16:44", "datestring": "5. okt. '11, kl: 13:16:44", "text": "Þekki þetta svo vel. Ofan á þetta lagðist svo hrikalegt samviskubit því ég var ein með strákinn og sumarið fór í sófakúr og orkuleysi."}, {"response_to": "25872288", "username": "Treehugger", "message_id": "25873596", "user_id": "32821", "datetime": "2011-10-05 15:00:47", "datestring": "5. okt. '11, kl: 15:00:47", "text": "Ein spurning: Nú er ég á sterkum sýklalyfjum þannig að sýkingin ætti að vera í rénun. Það sem hrjáir mig er aðallega endalaust nefrennsli, hausverkur og mikil þreyta en ég get alveg tekið vinnutarnir, það þýðir bara að ég er algjörlega búin á því eftir vinnudaginn. En þetta er semsagt ekkert að lagast."}, {"response_to": "25873596", "username": "Haffí", "message_id": "25873961", "user_id": "14022", "datetime": "2011-10-05 15:35:37", "datestring": "5. okt. '11, kl: 15:35:37", "text": "Þú átt aldrei eftir að geta slappað af í þessa daga.Getur kannski setið og þóst lesa á meðan þú ert í raun að stressast upp að innan yfir frestuninni. Reyndu frekar að taka viðráðanlegan bita af efninu og losna þá undan því. Bara smáskammt til að losna við samviskubitið. Er alveg viss um að það hefur neikvæð áhrif á heilsuna."}, {"response_to": "25873961", "username": "Treehugger", "message_id": "25874132", "user_id": "32821", "datetime": "2011-10-05 15:53:06", "datestring": "5. okt. '11, kl: 15:53:06", "text": "Já, ég held nefnilega að stressið sé að fara með mig. En reyndar á ég yfirleitt auðveldara með að losa mig við stress ef ég ákveð að gera ekkert en ef ég ákveð að gera eitthvað smá - þá get ég ekki losað mig við vinnuna úr hausnum aftur."}, {"response_to": "25872288", "username": "sire", "message_id": "25874320", "user_id": "74904", "datetime": "2011-10-05 16:12:22", "datestring": "5. okt. '11, kl: 16:12:22", "text": "Slappaðu af í tvo daga. Ég hef lent í svona vítahring með ennis- og kinnholubólgur, með endalausu sýklalyfjaáti og ræfilslíðan. Emaila kennurum og biðja um frest eða tillit meðan þetta gengur yfir."}, {"response_to": "25872288", "username": "ebe2203", "message_id": "25874358", "user_id": "184974", "datetime": "2011-10-05 16:17:58", "datestring": "5. okt. '11, kl: 16:17:58", "text": "\"Ég vildi óska að ég gæti sett heiminn á pásu á meðan ég jafna mig.\""}, {"response_to": "25874358", "username": "ebe2203", "message_id": "25874363", "user_id": "184974", "datetime": "2011-10-05 16:18:14", "datestring": "5. okt. '11, kl: 16:18:14", "text": "sem sagt ég gæti líka sett heiminn á pásu.. ;)"}]}
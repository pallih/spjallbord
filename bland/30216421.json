{"url": "https://bland.is/umraeda/vond-mamma-/30216421/?page=1530", "date": "2013-08-24 11:19:02", "id": "30216421", "items": [{"text": "Ég á nokkurra vikna gamalt barn og er heima í fæðingarorlofi eins og lög gera ráð fyrir. Hef verið heima fyrir utan nokkur skipti sem ég hef farið í matvörubúð og svo hef ég farið í eina heimsókn innan fjölskyldunnar.  Hef einu sinni farið með barnið út í vagni, en svo hefur veðrið ekki beinlínis boðið upp á það undanfarna daga    Mér finnst barnið mitt yndislegt og ég get setið með það í fanginu og horft á það tímunum saman. En samt er mig farið að langa til að gera eitthvað meira og um leið er ég með samviskubit yfir því að mig skuli langa til að gera hluti án barnsins. Mig langar á menningarnótt en fer auðvitað ekki, mig langar í áskriftarkort í leikhús, mig langar á eitthvað skemmtilegt námskeið og í líkamsrækt, og ég sakna þess að hitta ekki vinkonur mínar á kaffihúsum eða út að borða í hádeginu.     Er ég vond mamma?", "title": "Vond mamma?", "username": "noneofyourbusiness", "message_id": "30216421", "user_id": "235094", "response_to": null, "datetime": "2013-08-24 11:19:02", "datestring": "24. ágú. '13, kl: 11:19:02"}, {"response_to": "30216421", "username": "saedis88", "message_id": "30216423", "user_id": "56492", "datetime": "2013-08-24 11:20:01", "datestring": "24. ágú. '13, kl: 11:20:01", "text": "alls ekki. maður verður að geta farið út annars slagið :) af hverju ekki að kíkja á menninganótt?"}, {"response_to": "30216423", "username": "noneofyourbusiness", "message_id": "30216425", "user_id": "235094", "datetime": "2013-08-24 11:20:44", "datestring": "24. ágú. '13, kl: 11:20:44", "text": "Af því að barnið er of lítið til að fara í vagni niður í bæ, og mér finnst ég ekki geta fengið pössun fyrir svona lítið barn til að ég fari í bæinn."}, {"response_to": "30216425", "username": "saedis88", "message_id": "30216426", "user_id": "56492", "datetime": "2013-08-24 11:21:25", "datestring": "24. ágú. '13, kl: 11:21:25", "text": "ég fór í kvöldstund frá yngri stelpunni þegar hún var tæpl 3ja vikna og það var svooooooooo gott fyrir sjálfa mig :)"}, {"response_to": "30216426", "username": "noneofyourbusiness", "message_id": "30216435", "user_id": "235094", "datetime": "2013-08-24 11:24:39", "datestring": "24. ágú. '13, kl: 11:24:39", "text": "Ókei, ég efast samt um að nokkur í fjölskyldunni myndi vilja passa fyrir mig, af því að þeim finnst líka að ég eigi bara að vera heima."}, {"response_to": "30216435", "username": "saedis88", "message_id": "30216438", "user_id": "56492", "datetime": "2013-08-24 11:26:06", "datestring": "24. ágú. '13, kl: 11:26:06", "text": "hvað með pabbann?"}, {"response_to": "30216438", "username": "noneofyourbusiness", "message_id": "30216440", "user_id": "235094", "datetime": "2013-08-24 11:26:44", "datestring": "24. ágú. '13, kl: 11:26:44", "text": "Hann er erlendis og ekki í myndinni."}, {"response_to": "30216440", "username": "saedis88", "message_id": "30216441", "user_id": "56492", "datetime": "2013-08-24 11:27:03", "datestring": "24. ágú. '13, kl: 11:27:03", "text": "já meinar :/"}, {"response_to": "30216435", "username": "Bland skvísan", "message_id": "30216952", "user_id": "255755", "datetime": "2013-08-24 16:42:46", "datestring": "24. ágú. '13, kl: 16:42:46", "text": "Í minni fjölskyldu er sko beðið með óþreyju að fá að passa minnstu krílin en allir bíða þolinmóðir eftir því að foreldrarnir beri sig eftir því."}, {"response_to": "30216435", "username": "choochoo", "message_id": "30217590", "user_id": "95129", "datetime": "2013-08-24 22:44:55", "datestring": "24. ágú. '13, kl: 22:44:55", "text": "Prófaðu að spyrja. Það versta sem gerist er að þau segja nei. Maður heldur oft að aðrir setji miklar kröfur og væntingar á mann, en ég held það geti allir skilið að einstæð móðir þurfi smá breik. Ég held að fjölskyldan þín gæti komið þér á óvart ;)"}, {"response_to": "30216425", "username": "MUX", "message_id": "30216641", "user_id": "53030", "datetime": "2013-08-24 13:16:52", "datestring": "24. ágú. '13, kl: 13:16:52", "text": "Blessuð vertu, ég fór með mína mánaðargamla á menningarnótt, og hún var fyrirburi nýkomin af vökudeildinni!  Klæddi hana bara vel, var bæði með vagninn og burðarpokann og var svo sem ekkert rosalega lengi, en henni varð ekki meint af."}, {"response_to": "30216425", "username": "fálkaorðan", "message_id": "30216658", "user_id": "169630", "datetime": "2013-08-24 13:22:25", "datestring": "24. ágú. '13, kl: 13:22:25", "text": "Fyrirburi?"}, {"response_to": "30216658", "username": "noneofyourbusiness", "message_id": "30216777", "user_id": "235094", "datetime": "2013-08-24 14:38:13", "datestring": "24. ágú. '13, kl: 14:38:13", "text": "Nei, fæddist á réttum tíma."}, {"response_to": "30216421", "username": "Ígibú", "message_id": "30216424", "user_id": "37888", "datetime": "2013-08-24 11:20:24", "datestring": "24. ágú. '13, kl: 11:20:24", "text": "Nei auðvitað ertu ekki vond mamma. Þú hættir ekkert að vera þú þótt að þú sért líka mamma."}, {"response_to": "30216424", "username": "noneofyourbusiness", "message_id": "30216427", "user_id": "235094", "datetime": "2013-08-24 11:22:17", "datestring": "24. ágú. '13, kl: 11:22:17", "text": "Ég er í bumbuhópi sem byrjaði á Draumabörnum og þar finnst mér allar keppast við það að vera sem mest bara heima með barnið og fara ekki einu sinni með það út í búð. Ég fór með mitt barn í Bónus þegar það var tveggja vikna og taldi það í lagi, en margar eru ekki að fara með barnið neitt."}, {"response_to": "30216427", "username": "Ígibú", "message_id": "30216436", "user_id": "37888", "datetime": "2013-08-24 11:25:06", "datestring": "24. ágú. '13, kl: 11:25:06", "text": "Það er þá bara þeirra. Sumir þurfa bara meiri félagsskap en agnarlítið barn."}, {"response_to": "30216436", "username": "noneofyourbusiness", "message_id": "30216439", "user_id": "235094", "datetime": "2013-08-24 11:26:18", "datestring": "24. ágú. '13, kl: 11:26:18", "text": "Barnið er rúmlega þriggja vikna og hefur bara einu sinni farið í vagn og þá bara hér um hverfið."}, {"response_to": "30216439", "username": "Ígibú", "message_id": "30216443", "user_id": "37888", "datetime": "2013-08-24 11:27:56", "datestring": "24. ágú. '13, kl: 11:27:56", "text": "ahh já ókey, veit ekki hvort ég myndi fara með svo lítið barn niður í bæ, en aðallega útaf hávaða í flugeldunum og tónlistinni og þannig."}, {"response_to": "30216443", "username": "noneofyourbusiness", "message_id": "30216446", "user_id": "235094", "datetime": "2013-08-24 11:29:34", "datestring": "24. ágú. '13, kl: 11:29:34", "text": "Já, ég var ekki að spá í kvöldið heldur bara í dag til að skoða myndlistarsýningar og svoleiðis. En ég minntist aðeins á það við fjölskyldumeðlim að fara kannski með barnið í vagni um miðjan dag niður í bæ og það var alveg púað niður."}, {"response_to": "30216446", "username": "Ígibú", "message_id": "30216450", "user_id": "37888", "datetime": "2013-08-24 11:30:23", "datestring": "24. ágú. '13, kl: 11:30:23", "text": "Piff ég myndi nú ekki hika við það að skella barninu í vagn og tölta á myndlistarsýningar og eitthvað."}, {"response_to": "30216446", "username": "donaldduck", "message_id": "30216463", "user_id": "124716", "datetime": "2013-08-24 11:35:26", "datestring": "24. ágú. '13, kl: 11:35:26", "text": "mér finnst ekkert að því að fara með barnið í vagni niður í bæ, getur alveg sest inná kaffihús og tekið það upp þar og jafnvel gefið í rólegheitum. þarft á því að halda heyrist mér"}, {"response_to": "30216463", "username": "Leynilax", "message_id": "30216500", "user_id": "251399", "datetime": "2013-08-24 12:11:57", "datestring": "24. ágú. '13, kl: 12:11:57", "text": "Algjörlega sammála."}, {"response_to": "30216446", "username": "u k", "message_id": "30216468", "user_id": "35735", "datetime": "2013-08-24 11:44:05", "datestring": "24. ágú. '13, kl: 11:44:05", "text": "Ég myndi ekki hika við það, skelltu þér bara niður í bæ :)"}, {"response_to": "30216446", "username": "Liza Marklund", "message_id": "30216517", "user_id": "205252", "datetime": "2013-08-24 12:17:37", "datestring": "24. ágú. '13, kl: 12:17:37", "text": "Skelltu þér í gönguferð um miðbæinn. Þú hefur bara mjög gott af því að hreyfa þig, hitta fólk og hressa þig. Barninu verður alls ekki meint af því. Þú hættir ekki að vera til þó þú eigir barn og það gerir okkur allar að betri foreldrum ef við náum að sinna okkur sjálfum líka. Þetta er partur af því að setja öryggisgrímuna á sjálfan sig fyrst- svo barnið :)"}, {"response_to": "30216446", "username": "stress stelpa", "message_id": "30216540", "user_id": "54415", "datetime": "2013-08-24 12:23:55", "datestring": "24. ágú. '13, kl: 12:23:55", "text": "Æji voðalega er fólk eitthvað forpokað. Skelltu þér bara út. Þú væntanlega gerir allar skynsamlegar ráðstafanir eins og að klæða barnið vel og vera með blautlúta eða handspritt meðferðis og svona. Ég þoli ekki svona leiðindi við nýbakaðar mæður :/"}, {"response_to": "30216446", "username": "Kammó", "message_id": "30216571", "user_id": "30431", "datetime": "2013-08-24 12:46:06", "datestring": "24. ágú. '13, kl: 12:46:06", "text": "Hvað er að því, ekki eins og það sé hávetur, ekki hlusta á svona, farðu bara með barnið  í vagni niður í bæ og njóttu."}, {"response_to": "30216446", "username": "Walter", "message_id": "30216725", "user_id": "61360", "datetime": "2013-08-24 14:07:42", "datestring": "24. ágú. '13, kl: 14:07:42", "text": "Það er ekkert að því að fara með barnið í bæinn í dag ef þú treystir þér í það. Um að gera að nota daginn, veðrið er fínt og hellingur að sjá og skoða. Skelltu þér bara!"}, {"response_to": "30216439", "username": "robot00", "message_id": "30216447", "user_id": "53057", "datetime": "2013-08-24 11:29:46", "datestring": "24. ágú. '13, kl: 11:29:46", "text": "afhverju ekki fara með ´það út í vagn ´þó það sé 3 vikna ....eða skreppa á rúntinn eða niður i bæ"}, {"response_to": "30216447", "username": "noneofyourbusiness", "message_id": "30216452", "user_id": "235094", "datetime": "2013-08-24 11:31:10", "datestring": "24. ágú. '13, kl: 11:31:10", "text": "Samkvæmt mömmu minni og systur er barnið of lítið til að fara í vagni niður í bæ."}, {"response_to": "30216452", "username": "Regn1012", "message_id": "30216469", "user_id": "188748", "datetime": "2013-08-24 11:44:17", "datestring": "24. ágú. '13, kl: 11:44:17", "text": "Samkvæmt þeim? þetta er þitt barn :)"}, {"response_to": "30216452", "username": "Ziha", "message_id": "30216484", "user_id": "51148", "datetime": "2013-08-24 11:58:25", "datestring": "24. ágú. '13, kl: 11:58:25", "text": "Ef barnið er orðið 4 kíló þá á það alveg að vera í fínu lagi, ekki eins og það sé vetur.  Allavega þvældist ég með minn litla út um allt (hann vildi reyndar ekki vera í vagni fyrst) þegar hann var pons, var bara með hann í burðarpoka á þessum aldri eða í bílstólnum smelltum ofan á kerruna...... Fór líka með þennan næstyngsta, hann fór á ættar mót 17 daga gamall... :oP  Hann svaf að vísu í burðarrúmi næstum allan tímann svo það var ekkert mál."}, {"response_to": "30216484", "username": "noneofyourbusiness", "message_id": "30216496", "user_id": "235094", "datetime": "2013-08-24 12:10:03", "datestring": "24. ágú. '13, kl: 12:10:03", "text": "Barnið er rúm fjögur kíló og er búið að ná fæðingarþyngd og allt það. Ég á reyndar ekki burðarpoka, bara moby wrap sem ég hef bara notað inni. Á heldur ekki kerru sem bílstóllinn passar á, en á vagn. Er að spá í að verða mér úti um kerru, en það verður ekki fyrr en eftir mánaðamót."}, {"response_to": "30216496", "username": "MUX", "message_id": "30216649", "user_id": "53030", "datetime": "2013-08-24 13:19:44", "datestring": "24. ágú. '13, kl: 13:19:44", "text": "það fer mikið betur um barnið í vagninum heldur en stólnum, ég tók alltaf vagninn með mér ef ég fór í bæinn eða vissi að ég yrði úti að labba, frekar en að taka með kerruna fyrir bílstólinn."}, {"response_to": "30216452", "username": "stjaki", "message_id": "30216498", "user_id": "52686", "datetime": "2013-08-24 12:10:28", "datestring": "24. ágú. '13, kl: 12:10:28", "text": "Mér finnst ekkert að því að fara í miðbæinn í dag með barnið í vagni. Ef það er ekki ponsulítið (undir 4 kíló) þá er þetta bara í góðu lagi. Það er 11 stiga hiti úti og það mun ekki væsa um það í vagninum sínum undir sæng. Ég myndi bara drífa mig ef ég væri þú :)"}, {"response_to": "30216452", "username": "isbjarnamamma", "message_id": "30216535", "user_id": "159704", "datetime": "2013-08-24 12:22:07", "datestring": "24. ágú. '13, kl: 12:22:07", "text": "Elskan mín ég bjó í miðborginni með alla mína stráka,labbaði Laugaveginn næstum dagleg , einn fæddist í october og var kominn út í labb í hörku frosti nokkura vikna ,og það eru allir lifandi"}, {"response_to": "30216452", "username": "robot00", "message_id": "30216595", "user_id": "53057", "datetime": "2013-08-24 12:58:54", "datestring": "24. ágú. '13, kl: 12:58:54", "text": "já ok er barnið kanski fyrirburi"}, {"response_to": "30216595", "username": "noneofyourbusiness", "message_id": "30216629", "user_id": "235094", "datetime": "2013-08-24 13:11:13", "datestring": "24. ágú. '13, kl: 13:11:13", "text": "Nei, barnið er ekki fyrirburi. Er alveg heilbrigt barn sem þrífst vel og þyngist eðlilega."}, {"response_to": "30216452", "username": "idasvensson", "message_id": "30217652", "user_id": "253774", "datetime": "2013-08-24 23:04:06", "datestring": "24. ágú. '13, kl: 23:04:06", "text": "þú átt þetta barn, þú ræður og það er ekkert sem segir að það sé eitthva ðað því að fara með lítið barn í vagni niðrí bæ. nema það sé alltof kalt"}, {"response_to": "30216439", "username": "HonkyTonk Woman", "message_id": "30216932", "user_id": "178663", "datetime": "2013-08-24 16:31:46", "datestring": "24. ágú. '13, kl: 16:31:46", "text": "það er miðað við að fara ekki með barn í smáralind og kringluna og þessháttar fyrstu 3 mánuðina vegna þess að ónæmiskerfið er svo óþroskað og veikburða fyrir öllum sýklum og rs vírsum..eða það sögðu ljósurnar mér og brýndu fyrir mér að fara ekkert með barnið á almannafæri en annað mál kanksi í heimsókn til vinkonu ef enginn er veikur þar. En þessi tími er svo fljótur að líða og alveg þess virði að bíða. Ef þig langar að kíkja smá út fáðu þá frekar mömmu þína, systir eða einhvern sem þú treystir til að passa á meðan."}, {"response_to": "30216427", "username": "evitadogg", "message_id": "30216442", "user_id": "61116", "datetime": "2013-08-24 11:27:46", "datestring": "24. ágú. '13, kl: 11:27:46", "text": "So what? Ég myndi klepra úr leiðindum. Ég fór í skólann þegar mín var 10 daga og fór á dansnámskeið þegar hún var 3 manaða og ég er besta mamma í heimi en er á sama tíma líka persónan ég. Það er nauðsynlegt að rækta lika sjalfan sig og ekki týnast í einhverju hlutverki."}, {"response_to": "30216427", "username": "fálkaorðan", "message_id": "30216661", "user_id": "169630", "datetime": "2013-08-24 13:23:45", "datestring": "24. ágú. '13, kl: 13:23:45", "text": "Ef þær vilja gera það þá gera þær það."}, {"response_to": "30216661", "username": "nóvemberpons", "message_id": "30217464", "user_id": "69661", "datetime": "2013-08-24 22:11:17", "datestring": "24. ágú. '13, kl: 22:11:17", "text": "jiiiii :O Veit BVN af þessu"}, {"response_to": "30217464", "username": "fálkaorðan", "message_id": "30217703", "user_id": "169630", "datetime": "2013-08-24 23:26:25", "datestring": "24. ágú. '13, kl: 23:26:25", "text": "Ég reyndi að segja þeim frá þessu."}, {"response_to": "30216661", "username": "chiccolino", "message_id": "30217725", "user_id": "152221", "datetime": "2013-08-24 23:35:38", "datestring": "24. ágú. '13, kl: 23:35:38", "text": "Haha, sama hér, ljósan sagði okkur að gera það, fínt fyrir mig til þess að hreyfa mig aðeins og hann var bara í bílstólnum"}, {"response_to": "30216661", "username": "Lobbalitla", "message_id": "30217818", "user_id": "130408", "datetime": "2013-08-25 00:22:40", "datestring": "25. ágú. '13, kl: 00:22:40", "text": "Það er alltaf mælt gegn því að fara með svona lítil börn í búðir vegna hættu á RS vírus. Ég á barn sem var hætt komið og var í einangrun í 6 daga mikið veikt vegna RS vírus sem er í raun bara kvef hjá okkur fullorðnu. Mitt barn smitaðist af nágranna sem kom rétt aðeins í heimsókn. Myndi aldrei fara með vona lítið barn í búð en að fara út með barnið er annað mál."}, {"response_to": "30216427", "username": "choochoo", "message_id": "30217617", "user_id": "95129", "datetime": "2013-08-24 22:52:37", "datestring": "24. ágú. '13, kl: 22:52:37", "text": "Það er kannski eitt að skreppa í Bónus og kaupa í matinn af því maður verður náttúrulega að gera það en annað að fara í Kringluna með sýklaúðann sem loftræstingin þar er. Ferskt loft er a.m.k. miklu skárra en það. En ég meina hvað áttu að gera? Pabbinn er ekki inni í myndinni. Ef þú færir ekki eitthvað með barnið færirðu aldrei út úr húsi. Ég var á kaffihúsi um daginn með mömmuhóp og yngsta barnið var mánaðargamalt. Enginn sagði neitt við því. Sjálf var ég paranoid þegar monsan mín var lítil en ég held ég myndi vera töluvert afslappaðri í dag. Ég vildi helst ekkert fara frá henni, leið ömurlega að fara í búðarferð þegar hún var nokkurra daga gömul og kom grenjandi heim úr bíó þegar hún var þriggja vikna. Það sögðu mér allir hvað ég myndi hafa gott af því að fara aðeins út úr húsi. Þeir upplifðu þetta öðruvísi en ég þegar þeir áttu börn og fannst frelsandi að fara aðeins frá. Það kom bara aðeins seinna hjá mér. Fólk hefur bara misjafnar þarfir og maður hefur ekki rétt á því að dæma einhvern af því maður hefur ólíkar þarfir og aðstæður og hann. Ekki hafa áhyggjur af því hvað öðrum finnst. Þetta er ekki þeirra barn."}, {"response_to": "30217617", "username": "Ziha", "message_id": "30217694", "user_id": "51148", "datetime": "2013-08-24 23:20:17", "datestring": "24. ágú. '13, kl: 23:20:17", "text": "Ég vildi einmitt helst ekki fara frá mínum börnum, tók þau frekar með... sem þýddi auðvitað að ég fór ekkert í bíó fyrstu mánuðina...eða árið.. :oP  Annars tók ég þá með, fórum meira að segja með nr.3 á seinni hluta af árshátíð, þar sem systir mín gafst upp á að passa hann og maturinn var ekki einu sinni hálfnaður, svo ég fór heim, náði í barnið, gaf honum (hann var 4-5 mánaða), fór með hann með mér, kláraði að borða og sat svo með hann yfir skemmtiatriðunum... honum fannst rosalega gaman.. enda reyndist hann verða mjög svo félagslyndur .. :o)"}, {"response_to": "30216427", "username": "idasvensson", "message_id": "30217649", "user_id": "253774", "datetime": "2013-08-24 23:03:07", "datestring": "24. ágú. '13, kl: 23:03:07", "text": "minn bumbuhópur frá því í fyrra er miklu meira líbó og gera og hvetja hvor aðra í að vera duglegar að fara út, það er ekkert hollt að vera alltaf bara heima með barnið... sérstaklega ef manni langar að gera eitthvað... maður verður að rækta sjálfa sig líka, það er partur í því að vera gott foreldri líka"}, {"response_to": "30216421", "username": "smusmu", "message_id": "30216430", "user_id": "9059", "datetime": "2013-08-24 11:22:49", "datestring": "24. ágú. '13, kl: 11:22:49", "text": "Nei, mér finnst það ekki. Ef þú ert vond þá er ég hræðileg. Eldri stelpan mín var vikugömul þegar ég stökk í bíó frá henni :Þ Finnst það alveg skiljanlegt að vilja komast aðeins frá í augnablik"}, {"response_to": "30216430", "username": "noneofyourbusiness", "message_id": "30216431", "user_id": "235094", "datetime": "2013-08-24 11:23:57", "datestring": "24. ágú. '13, kl: 11:23:57", "text": "Í alvöru? Mig langar svo í bíó, en mér hefur ekki dottið í hug að ég gæti það. Barnið er rúmlega þriggja vikna."}, {"response_to": "30216431", "username": "saedis88", "message_id": "30216444", "user_id": "56492", "datetime": "2013-08-24 11:29:00", "datestring": "24. ágú. '13, kl: 11:29:00", "text": "æji ég mundi kanna hvort sé ekki einhver í fjölsk sem vill sitja yfir barninu í 3 tíma meðan þú skreppur í bíó og jafnvel borða úti áður. gerir svo mikið fyrir mann sjálfann þó það séu bara 3 tímar"}, {"response_to": "30216444", "username": "evitadogg", "message_id": "30216454", "user_id": "61116", "datetime": "2013-08-24 11:32:35", "datestring": "24. ágú. '13, kl: 11:32:35", "text": "Ég fór á kaffihús með vini þegar min var bara 2ja vikna gömul eða álíka og dísess hvað það var gott í bara tæpan klukkutíma. Eg var samt með mömmu i simanum á leiðinni en samt, eg naði einum kaffibolla í öðru umhverfi"}, {"response_to": "30216454", "username": "saedis88", "message_id": "30216458", "user_id": "56492", "datetime": "2013-08-24 11:34:28", "datestring": "24. ágú. '13, kl: 11:34:28", "text": "já það munar alveg öllu að komast aðeins í annað umhverfi. það er alls alls ekki allra að vera innilokuð heima með nýbura."}, {"response_to": "30216458", "username": "noneofyourbusiness", "message_id": "30216478", "user_id": "235094", "datetime": "2013-08-24 11:52:56", "datestring": "24. ágú. '13, kl: 11:52:56", "text": "Ég hef pínu áhyggjur af því að detta niður í þunglyndi af því að vera alltaf heima, sérstaklega í vetur þegar það verður dimmt og svona."}, {"response_to": "30216478", "username": "Ziha", "message_id": "30216488", "user_id": "51148", "datetime": "2013-08-24 12:01:08", "datestring": "24. ágú. '13, kl: 12:01:08", "text": ""}, {"response_to": "30216488", "username": "noneofyourbusiness", "message_id": "30216499", "user_id": "235094", "datetime": "2013-08-24 12:11:30", "datestring": "24. ágú. '13, kl: 12:11:30", "text": "Það er eitthvað svona foreldramorgnadæmi einu sinni í viku sem byrjar í september í hverfinu mínu."}, {"response_to": "30216499", "username": "Ziha", "message_id": "30216530", "user_id": "51148", "datetime": "2013-08-24 12:21:30", "datestring": "24. ágú. '13, kl: 12:21:30", "text": ""}, {"response_to": "30216478", "username": "Ibba Sig", "message_id": "30216947", "user_id": "53590", "datetime": "2013-08-24 16:40:40", "datestring": "24. ágú. '13, kl: 16:40:40", "text": "Þú heldur bara áfram að fara jafn mikið út og þér finnst þú þurfa. Reddar bara pössun. Ég gæti jafnvel setið hjá barninu einstaka sinnum."}, {"response_to": "30216478", "username": "Krystal Carey", "message_id": "30217018", "user_id": "17516", "datetime": "2013-08-24 17:35:59", "datestring": "24. ágú. '13, kl: 17:35:59", "text": "er engin sem þú þekkir sem myndi vera til í að vera með barnið fyrir þig þó ekki væri nema eina bíóferð ?"}, {"response_to": "30216431", "username": "evitadogg", "message_id": "30216448", "user_id": "61116", "datetime": "2013-08-24 11:29:48", "datestring": "24. ágú. '13, kl: 11:29:48", "text": "Iss, skelltu þer bara. Þu verður liklega með simann uppi við alla myndina af áhyggjum en það er lika allt í lagi. Þu hefur gott af þvi að kikja aðeins ut og fa að vera bara þú."}, {"response_to": "30216431", "username": "Bella C", "message_id": "30216451", "user_id": "152323", "datetime": "2013-08-24 11:30:58", "datestring": "24. ágú. '13, kl: 11:30:58", "text": "Mamma og pabbi pössuðu mína stelpur þegar hún var tveggja vikna svo við gætum skotist í bíó. Okkur fannst mjög fínt að fara og þeim fannst æði að passa"}, {"response_to": "30216421", "username": "Gunna stöng", "message_id": "30216453", "user_id": "58982", "datetime": "2013-08-24 11:32:24", "datestring": "24. ágú. '13, kl: 11:32:24", "text": "Ég held að þetta séu ofur eðlilega tilfinningar og hugsanir og ég man vel eftir því að hafa hugsað svona. En mundu bara að hugsa vel um þig því að þá verðuru virkilega góð mamma. Það þýðir að þú þarft líka að fá að sinna þínum þörfum reglulega :)"}, {"response_to": "30216421", "username": "u k", "message_id": "30216473", "user_id": "35735", "datetime": "2013-08-24 11:48:05", "datestring": "24. ágú. '13, kl: 11:48:05", "text": "Þú ert alls ekki vond mamma!"}, {"response_to": "30216421", "username": "VanillaA", "message_id": "30216474", "user_id": "97393", "datetime": "2013-08-24 11:50:23", "datestring": "24. ágú. '13, kl: 11:50:23", "text": "Þetta eru bara mjög eðilegar hugsanir og gera þig svo sannarlega ekki að verri mömmu."}, {"response_to": "30216421", "username": "Regn1012", "message_id": "30216477", "user_id": "188748", "datetime": "2013-08-24 11:51:32", "datestring": "24. ágú. '13, kl: 11:51:32", "text": "Algjörlega eðlilegt að vilja hitta fólk sem svarar á móti þegar maður talar við það, hehe, og líka bara að komast út í ferskt loft"}, {"response_to": "30216421", "username": "qumara", "message_id": "30216507", "user_id": "113400", "datetime": "2013-08-24 12:14:06", "datestring": "24. ágú. '13, kl: 12:14:06", "text": "Nei, þú ert langt frá því að vera vond mamma. Það að vera nánast alltaf einn með barni vikum saman tekur á. Líka þótt maður elski barnið alveg út af lífinu. Þá er rooosalega gott að skipta um umhverfi, hvort sem það er ein eða með barninu. Ég myndi hiklaust fara á menningarnótt í dag/kvöld. Annað hvort fá pössun eða kllæða krílið vel og skella í vagninn."}, {"response_to": "30216421", "username": "blárfíll", "message_id": "30216511", "user_id": "69536", "datetime": "2013-08-24 12:15:20", "datestring": "24. ágú. '13, kl: 12:15:20", "text": "Nei þú ert ekki vond mamma, maður hættir ekki að vera sín eigin manneskja þó maður eignist barn...af hverju ekki að kíkja út af og til og gera eitthvað bara fyrir þig og koma endurnærð heim og getur sinnt barninu betur og ert ánægðari..."}, {"response_to": "30216421", "username": "rosewood", "message_id": "30216518", "user_id": "68779", "datetime": "2013-08-24 12:17:41", "datestring": "24. ágú. '13, kl: 12:17:41", "text": "blessuð skelltu  barninu í vagninn og röltu þér niður í miðbæ. Taktu það svo með þér í saumaklúbbinn (vinkonuhitting) og bara allt sem þig langar."}, {"response_to": "30216421", "username": "mogulega lykkjubarn", "message_id": "30216547", "user_id": "149475", "datetime": "2013-08-24 12:27:34", "datestring": "24. ágú. '13, kl: 12:27:34", "text": "Getur þú ekki nýtt tækifærið og sett barnið í fyrsta skipti í vaginn og notið menningarnóttar? :)"}, {"response_to": "30216421", "username": "Zagara", "message_id": "30216643", "user_id": "68119", "datetime": "2013-08-24 13:17:12", "datestring": "24. ágú. '13, kl: 13:17:12", "text": "Með yngsta afkvæmið var ég fljótt farin að skilja hana eftir með pabbanum til þess að fara út með hundana og mig. Það er bara ekkert að því að skilja ung börn eftir stutta stund hjá aðilum sem er treystandi. Það skaðast enginn á því."}, {"response_to": "30216421", "username": "fálkaorðan", "message_id": "30216657", "user_id": "169630", "datetime": "2013-08-24 13:22:17", "datestring": "24. ágú. '13, kl: 13:22:17", "text": "Farðu út."}, {"response_to": "30216421", "username": "júbb", "message_id": "30216668", "user_id": "40135", "datetime": "2013-08-24 13:33:32", "datestring": "24. ágú. '13, kl: 13:33:32", "text": "Ertu ekki örugglega farin út með barnið í vagni? Það er nákvæmlega ekkert að því að fara með barnið út í vagninum, klætt eftir veðri og það er greinilega nauðsynlegt fyrir þig og þar með nauðsynlegt fyrir krílið þitt líka."}, {"response_to": "30216668", "username": "noneofyourbusiness", "message_id": "30216781", "user_id": "235094", "datetime": "2013-08-24 14:39:18", "datestring": "24. ágú. '13, kl: 14:39:18", "text": "Hann var að vakna og ég er að fara að búa hann út í vagninn. :)"}, {"response_to": "30216781", "username": "fálkaorðan", "message_id": "30216785", "user_id": "169630", "datetime": "2013-08-24 14:41:09", "datestring": "24. ágú. '13, kl: 14:41:09", "text": "Líst vel á."}, {"response_to": "30216421", "username": "dísadísa", "message_id": "30216864", "user_id": "49252", "datetime": "2013-08-24 15:47:53", "datestring": "24. ágú. '13, kl: 15:47:53", "text": "Þú ert í miklu betra standi til að vera góð mamma ef þú ert hamingjusöm og sátt, þú ert ekki að gera barninu þínu neinn greiða með því að láta þér leiðast og líða illa."}, {"response_to": "30216421", "username": "TheMadOne", "message_id": "30216995", "user_id": "67426", "datetime": "2013-08-24 17:26:55", "datestring": "24. ágú. '13, kl: 17:26:55", "text": "eitt sem mig langar til að segja við þig, þú ert greinilega ein með lítið kríli og átt mömmu og systur sem hafa miklar skoðanir á því hvað þú gerir og hvað ekki án þess að vera beinlínis að hjálpa þér. Áður en þú ert farin að lenda í því að þær ætla að stjórna því hvað þú gefur því að borða og hvernig þú elur barnið þitt upp gerðu það alveg ljóst að þú stjórnar þessu sjálf. Fáðu ráð en taktu sjálf þínar ákvarðanir. Það er líka fullt af góðum ráðum á vönduðum netsíðum og ungar og gamlar mömmur allt í kring. Ekki láta vaða yfir þig og ekki láta þær gera hluti með barnið sem þú vilt ekki eins og margar lenda í með mataræði og svona með lítil börn þar sem amman treður einhverju upp í barnið um leið og mamman snýr sér við."}, {"response_to": "30216421", "username": "strákamamma", "message_id": "30217115", "user_id": "11836", "datetime": "2013-08-24 19:05:04", "datestring": "24. ágú. '13, kl: 19:05:04", "text": "bintu ungann bara á þig í burðarsjal og skelltu þér á röltið"}, {"response_to": "30216421", "username": "Seljamargt", "message_id": "30217303", "user_id": "254153", "datetime": "2013-08-24 21:12:47", "datestring": "24. ágú. '13, kl: 21:12:47", "text": "ég fór ekki út, hvorki ein eða með dóttur mína fyrr en hún varð 3 mánaða.. ég var líka alveg orðin geðveik.. geri það sko ekki aftur"}, {"response_to": "30217303", "username": "Seljamargt", "message_id": "30217309", "user_id": "254153", "datetime": "2013-08-24 21:13:50", "datestring": "24. ágú. '13, kl: 21:13:50", "text": "ooog mæli EKKI með því!"}, {"response_to": "30217309", "username": "Ziha", "message_id": "30217399", "user_id": "51148", "datetime": "2013-08-24 21:46:50", "datestring": "24. ágú. '13, kl: 21:46:50", "text": "hehe, ég fór ekkert út með minn elsta fyrr en hann var 6 vikna, fannst það alveg nógu langt... gerði það sko ekki aftur!  Klæddi hann líka alltaf alltof mikið, veit ekki hvort það er þess vegna sem hann er algjör kuldaskræfa í dag.... þarf alltaf að vera fullklæddur og kvartar undan kulda á nóttunni á sumrin ef það er ekki vel kynt... :-/   Þetta liggur reyndar í ættinni hjá mér.... systir mín og pabbi eru svona líka.. og fleiri í ættinni."}, {"response_to": "30216421", "username": "Gamasa", "message_id": "30217345", "user_id": "181905", "datetime": "2013-08-24 21:27:09", "datestring": "24. ágú. '13, kl: 21:27:09", "text": "Þú gerir barninu ekkert gott með því að hanga yfir því allan sólarhringinn ef þig langar að gera eittahvað annað inn á milli."}, {"response_to": "30217345", "username": "turbina", "message_id": "30217402", "user_id": "196775", "datetime": "2013-08-24 21:47:31", "datestring": "24. ágú. '13, kl: 21:47:31", "text": "Ég fer með minn litla kall út um allt í magapoka - en svo má ekki gleyma að þetta er dýrmætur tími sem kemur ekki aftur og líður rosa fljótt ...þó maður verð að sleppa einhverju :)"}, {"response_to": "30217402", "username": "Gamasa", "message_id": "30217413", "user_id": "181905", "datetime": "2013-08-24 21:50:56", "datestring": "24. ágú. '13, kl: 21:50:56", "text": "Það er nú ekki verið að tala um eihverjar langtíma fjarveru, heldur skreppa frá í einn til tvo tíma til að hlaða batteríin og geta notið stundanna með barninu betur."}, {"response_to": "30216421", "username": "choochoo", "message_id": "30217584", "user_id": "95129", "datetime": "2013-08-24 22:43:07", "datestring": "24. ágú. '13, kl: 22:43:07", "text": "Nei þú ert sko alls ekkert vond mamma. Ég elska barnið mitt meira en allt og finnst það alveg yndislegt á alla kanta. Ég get samt ekki sagt að það sé það skemmtilegasta í heimi að hanga með smábarni allan daginn og ég þarf sárlega á samskiptum við fullorðna að halda. Ég var alveg að fara á límingunum í lokin á fæðingarorlofinu mínu, ég hlakkaði svo til að fara út á meðal fólks og fá að gera eitthvað \"fullorðins\" og örvandi fyrir heilann. Ég hef oft fengið hryllilegt samviskubit yfir það að leiðast með barninu mínu en svo eru auðvitað ekkert allir dagar svona boring og maður skapar góðar minningar líka. Ég veit samt að ég myndi aldrei meika að vera heimavinnandi í lífinu. Endilega settu barnið í smá pössun, farðu út á meðal fólks og gerðu eitthvað fyrir sjálfa þig. Þú átt bara eftir að verða betri mamma þegar þér líður betur sjálfri - og af öllum klukkustundunum í sólarhringnum sem þú eyðir með barninu þínu þá hefur það ekkert illt af því að eyða örfáum með einhverjum öðrum af og til. Þú ert bara hressari og endurnærðari þegar þú kemur til baka ;)"}, {"response_to": "30216421", "username": "bnr1", "message_id": "30217727", "user_id": "73326", "datetime": "2013-08-24 23:37:56", "datestring": "24. ágú. '13, kl: 23:37:56", "text": "þú verður að sinna þér, svo þú getir sinnt barninu :)"}, {"response_to": "30216421", "username": "Nainsi", "message_id": "30217780", "user_id": "165264", "datetime": "2013-08-25 00:04:58", "datestring": "25. ágú. '13, kl: 00:04:58", "text": "Þú ert einstæð móðir, þú ÞARFT breik. Biddu einhvern sem þú treystir í fjölskyldunni þinni fyrir þessu og stattu á þínu :)"}, {"response_to": "30216421", "username": "klóglingur", "message_id": "30217795", "user_id": "3234", "datetime": "2013-08-25 00:12:20", "datestring": "25. ágú. '13, kl: 00:12:20", "text": "Það er svo hollt og gott fyrir ykkur bæði að fá frí, þú ert sko ekki vond mamma fyrir að langa að lifa :)"}]}
{"url": "https://bland.is/umraeda/2-og-1-2-ars-ad-laera-ad-sofna-sjalfur/26802359/?page=3543", "date": "2011-12-30 22:04:40", "id": "26802359", "items": [{"text": "Mig langar svo að nýta tímann áður en ég byrja aftur í skólanum og kenna barninu mínu að sofna sjálfu. Síðustu kvöld hef ég tafið það pínu að setjast hjá honum til að sjá hversu lengi hann getur legið án mín. Ég bið hann að leggjast í rúmið, breiði yfir hann, kyssi og segi honum að mamma komi eftir smá stund. Og fer svo að ganga frá frammi, þannig að hann sér mig alltaf bregða fyrir reglulega. En hann getur ekki legið lengi einn. Er mjög duglegur í að finna ástæður til að tékka á mér og er frekar órólegur í rúminu. Eruð þið með einhverjar góðar aðferðir sem virka á þennan aldur?", "title": "2 og 1/2 árs að læra að sofna sjálfur", "username": "Sienna", "message_id": "26802359", "user_id": "39295", "response_to": null, "datetime": "2011-12-30 22:04:40", "datestring": "30. des. '11, kl: 22:04:40"}, {"response_to": "26802359", "username": "kanika88", "message_id": "26802553", "user_id": "105289", "datetime": "2011-12-30 22:25:21", "datestring": "30. des. '11, kl: 22:25:21", "text": "ég skipa mínum bara að fara í rúmið aftur oog aftur, stundum tekst það strax, stundum tekur það upp í 1 og hálfan tíma, en maður verður bara að vera ákveðinn :) þú getur líka prófað að gera eins og ég gerði einu sinni, farið með barnið upp í rúm, boðið góða nótt en ef hann er að koma aftur og aftur fram, bara leggja hann upp í rúm og fara fram, án þess að sýna nein svipbrigði né horfa beint framan í hann, þá veit hann að hann fær enga athygli út á þetta."}, {"response_to": "26802359", "username": "huff", "message_id": "26806507", "user_id": "90454", "datetime": "2011-12-31 13:36:56", "datestring": "31. des. '11, kl: 13:36:56", "text": "Vertu fyrri til að kíkja á hann og kveddu svo með því að segjast þurfa að gera þetta eða hitt en að þú munir kíkja fljótlega aftur. Farðu þannig reglulega inn til hans þannig að hann þurfi ekki að fara fram að leita að þér og svo þegar hann er farinn að treysta þessu á þá lengir þú smátt og smátt. Þú getur líka fullvissað hann um að þó að þú kíkir fljótlega eigi hann bara að kalla ef hann vantar eitthvað og þá kemur þú. Okkar tæplega 3 ára þurfti alltaf að kalla amk einu sinni eftir að við fórum fram og það yfirleitt mjög stuttu eftir að við fórum. Við flýttum okkur alltaf til hennar og spurðum hvort hún hefði verið að kalla og kysstum hana svo aftur góða nótt og sögðumst kíkja fljótlega á hana. Núna er hún yfirleitt sofnuð þegar við kíkjum á hana aftur."}, {"response_to": "26806507", "username": "JungleDrum", "message_id": "26806565", "user_id": "29871", "datetime": "2011-12-31 13:45:15", "datestring": "31. des. '11, kl: 13:45:15", "text": "Þetta finnst mér mun sniðugri aðferð en að láta barnið skæla eftir manni. Ælta að prufa þetta með minn tveggja ára, hann ætti að fara að læra að sofna sjálfur í rólegheitum."}, {"response_to": "26806565", "username": "swordfish", "message_id": "26806574", "user_id": "90354", "datetime": "2011-12-31 13:46:38", "datestring": "31. des. '11, kl: 13:46:38", "text": "Af hverju byrjuð þið ekki miklu fyrr að kenna barninu að sofna sjálft??"}, {"response_to": "26806574", "username": "JungleDrum", "message_id": "26806620", "user_id": "29871", "datetime": "2011-12-31 13:53:04", "datestring": "31. des. '11, kl: 13:53:04", "text": "Því við höfum verið mjög sátt með okkar rútínu."}, {"response_to": "26802359", "username": "strákamamma", "message_id": "26807985", "user_id": "11836", "datetime": "2011-12-31 16:58:52", "datestring": "31. des. '11, kl: 16:58:52", "text": "ég myndi setja hann í rúmið þegar hann er mjög mjög þreyttur......svo hann haldi ekki lengi út."}, {"response_to": "26802359", "username": "maríamh", "message_id": "26809824", "user_id": "120093", "datetime": "2012-01-01 09:55:47", "datestring": "1. jan. '12, kl: 09:55:47", "text": "úff ég hef ekkert ráð fyrir þig strákurinn minn hefur sofnað sjálfur frá 4ja mánaða aldri!"}, {"response_to": "26802359", "username": "Sienna", "message_id": "26810910", "user_id": "39295", "datetime": "2012-01-01 14:19:59", "datestring": "1. jan. '12, kl: 14:19:59", "text": "Ég var búin að kenna honum að sofna sjálfum þegar hann var um eins árs en svo fluttum við og vorum í 2 vikur í foreldrahúsum áður en við fengum íbúðina okkar afhenda. Þá fór allt í rugl og ég náði ekki að halda þessu við."}, {"response_to": "26802359", "username": "Sienna", "message_id": "26815467", "user_id": "39295", "datetime": "2012-01-01 23:26:48", "datestring": "1. jan. '12, kl: 23:26:48", "text": "Var að eltast við hann í rúmlega klukkutíma. Hann var alltaf að koma fram og tékka á mér. Þá settist ég í stofunni þar sem hann gat séð mig úr rúminu sínu þá hætti hann að koma fram. Ég endaði á að búa um hann á gólfinu eins og hann vildi, þá steinsofnaði hann og ég færði hann í rúmið sitt. En það tókst, hann sofnaði sjálfur!! :D"}]}
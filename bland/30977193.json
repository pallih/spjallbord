{"url": "https://bland.is/umraeda/svefnvandamal/30977193/?page=643", "date": "2015-01-09 13:10:37", "id": "30977193", "items": [{"text": "Ég játa mig sigraða. Eftir allt of margar svefnlausar nætur hef ég ákveðið að leita allra ráða með að fá barnið mitt til að sofa í rúminu sínu. Hún er 3 og hálfs árs og sefur ekki eina nótt í sínu eigin rúmi heldur kemur yfir um  miðnætti og þá er sett dyna við hliðina hennar rúmi og ég sef þar. En það er ekki lengur nóg, nú vill hún bara vera uppí hjónarúminu! Rúmið er lítið og við sofum ekkert með hana upp í. Undanfarið höfum við verið að skiptast á að sofa á dýnu svo hun komist fyrir í rúminu... Hún  á sérherbergi með fínasta rúm sem var keypt handa henni í haust. En aðra hverja viku fer hún til pabba síns þar sem ég hef fengið staðfest að hún fær bæði að sofna og sofa alla nóttina uppí hjá honum. Þau deila herbergi saman og eftir mikla tilraun til að ræða við pabba hennar um að reyna að samræma svefnvenjur (fa hana til að sofa í sínu rúmi) þá hlustar hann ekki á mig. Hvernig fæ ég barnið til að sofa í sínu rúmi?? Hún grætur sínu sárasta á nóttunni ef hún er sett yfir í sitt rúm og nóttin endar með að hún kemur yfir aftur og aftur þartil við gefumst upp. Það skiptir hana engu máli hvort ég eða kærastinn minn sé í hjónarúminu með henni, snýst bara um að fá að sofa í þessu tiltekna rúmi! Höfum rætt að prófa að færa rúmið hennar yfir í okkar herbergi og þjálfa hana þannig. Prófuðum það einu sinni, pössuðum að hún væri með í þessari rúmfærslu og gerðum þetta voða spennandi en svo fór hún að færa sig upp á skaftið og skríða uppí. Mér finnst allt i lagi að hun komi undir morgunn og kúri með okkur en ....við þurfum líka svefn!Hvað mynduð þið gera?", "title": "Svefnvandamál", "username": "holyoke", "message_id": "30977193", "user_id": "198312", "response_to": null, "datetime": "2015-01-09 13:10:37", "datestring": "9. jan. '15, kl: 13:10:37"}, {"response_to": "30977193", "username": "gorbatöff", "message_id": "30977787", "user_id": "40982", "datetime": "2015-01-09 21:19:27", "datestring": "9. jan. '15, kl: 21:19:27", "text": "ég held að þetta sé algjörlega vonlaust ef að pabbinn er ekki með í ráðum og barnið því 50% af tímanum í öðrum svefnvenjum. Ef hann getur ómögulega tekið þátt í þessu með þér þá myndi ég færa rúmið hennar inn til ykkar, en hafa það algjörlega á hreinu að hún sofi í sínu rúmi. Ekkert hægt að færa sig upp á skaftið ef það er einungis ein regla og henni verður að fara eftir. Ég á líka börn sem vilja mikið koma upp í en það er ekki möguleiki fyrir okkur fjögur að sofa í rúminu saman og því þurfti þessi regla að vera mjög stíf. Þau fá svo að koma upp í eftir kl. 6, en ef þau vakna fyrr, þá er alltaf sama svar, að nú sé nótt og allir eigi að sofa í sínu rúmi."}, {"response_to": "30977787", "username": "holyoke", "message_id": "30977914", "user_id": "198312", "datetime": "2015-01-09 22:23:33", "datestring": "9. jan. '15, kl: 22:23:33", "text": "Já mér finnst voða leiðinlegt að það sé ekki hægt að gera amk einhverjar málamiðlanir. Bara lokað eyrum og sagt \" ekki séns\". Finnst svo mikill munur a henni í þau fáu skipti sem hun sefur sjálf í sínu rumi, verður einhvernveginn mun sjálfsöruggari."}, {"response_to": "30977914", "username": "strákamamma", "message_id": "30977968", "user_id": "11836", "datetime": "2015-01-09 22:45:54", "datestring": "9. jan. '15, kl: 22:45:54", "text": "Þú getur auðvitað ekkert gert í því að hún sofi uppi hjá pabba sínum....en ég sé allavega það í stöðunni að þú getur keypt stærra rúm og bara leyft henni að vera uppí...fært rúmið hennar og vera hörð á því að hún skríði ekki uppí, því þá verði rúmið fært til baka, eða fara í þær aðgerðir að færa hana alltaf í sitt eigið rúm, sama hvað hún maldar í móinn."}, {"response_to": "30977193", "username": "ilmbjörk", "message_id": "30978267", "user_id": "142779", "datetime": "2015-01-10 11:45:28", "datestring": "10. jan. '15, kl: 11:45:28", "text": "Hvað með að prófa umbunarkerfi?"}, {"response_to": "30978267", "username": "holyoke", "message_id": "30994304", "user_id": "198312", "datetime": "2015-01-23 21:51:26", "datestring": "23. jan. '15, kl: 21:51:26", "text": "Henni er alveg sama um límmiðakerfið. Prófaði meira að segja sundferðir sem umbun eftir aðeins 2 límmiða og hun elskaði að fá sundferðirnar en vildi ekkert pæla í límmiðunum :/ En er samt með kerfið á. Fyrir hverja 4 miða fær hun sundferð eða í ævintýragarðinn sem ég veit henni finnst æði."}, {"response_to": "30977193", "username": "mocking jay", "message_id": "30992044", "user_id": "289790", "datetime": "2015-01-21 23:05:32", "datestring": "21. jan. '15, kl: 23:05:32", "text": "Gefast ekki upp !"}, {"response_to": "30992044", "username": "thorgu", "message_id": "30993440", "user_id": "108573", "datetime": "2015-01-23 08:51:38", "datestring": "23. jan. '15, kl: 08:51:38", "text": "Ekki gefast upp og alls ekki láta skapið bitna á barninu sem sækir í öryggi og festu og skilur ekki þessa flutninga."}, {"response_to": "30992044", "username": "holyoke", "message_id": "30994311", "user_id": "198312", "datetime": "2015-01-23 21:57:09", "datestring": "23. jan. '15, kl: 21:57:09", "text": "Nei ég gefst ekki upp. En náði samkomulagi við pabba hennar um að hún myndi sofa í sínu rúmi inni hjá honum. Þau eru að flytja og hun fær ekki sérherbergi þar sem íbúðin er svo lítil en er rosalega ánægð með þetta samkomulag."}, {"response_to": "30977193", "username": "broskall01", "message_id": "31003903", "user_id": "187264", "datetime": "2015-01-31 23:40:11", "datestring": "31. jan. '15, kl: 23:40:11", "text": ""}, {"response_to": "31003903", "username": "holyoke", "message_id": "31003925", "user_id": "198312", "datetime": "2015-02-01 00:17:07", "datestring": "1. feb. '15, kl: 00:17:07", "text": "Hún er buin að fara í svona :) En hún greindist líka nýverið með mjólkuróþol og eftir að eg tók mjólkina út..vá þvílíkur munur! Dagarnir eru auðveldari, næturnar eru auðveldari og henni líður greinilega miiiklu betur og er ekki eins óörugg á nóttunni :)"}]}
{"url": "https://bland.is/umraeda/kvidi-og-thunglyndi-m-a-lelegt-sjalfsalit-hja-bornum-/31281773/?page=290", "date": "2016-02-18 23:21:23", "id": "31281773", "items": [{"text": "Hvernig er það ef mann grunar eða veit að 7 ára börnin manns eru með kvíða og mögulega þunglyndi er þá hægt að fara til barnalæknis og fá t.d. lyf eða ábendingu á aðra aðstoð eða þarf maður að fara í gegnum sálfræðing og svo barnageðlæknis?", "title": "kvíði og þunglyndi (m.a. lélegt sjálfsálit) hjá börnum?", "username": "Ziha", "message_id": "31281773", "user_id": "51148", "response_to": null, "datetime": "2016-02-18 23:21:23", "datestring": "18. feb. '16, kl: 23:21:23"}, {"response_to": "31281773", "username": "ert", "message_id": "31281777", "user_id": "37456", "datetime": "2016-02-18 23:25:50", "datestring": "18. feb. '16, kl: 23:25:50", "text": "Það er alveg hægt að fara beint til barnalæknis en það er varasamt að sleppa því að fara til sálfræðings vegna þess að kvíði svona ungra barna er oft tengur ADHD eða öðrum röskunum."}, {"response_to": "31281777", "username": "Ziha", "message_id": "31281799", "user_id": "51148", "datetime": "2016-02-19 00:18:22", "datestring": "19. feb. '16, kl: 00:18:22", "text": "Æ já, ég geri mér alveg grein fyrir því....hann er víst að byrja eða kominn í greiningarferli.... er búin að fylla út 2 spurningarlista svo ég reikna með að þetta sé komið í ferli.   Hann fór í mat 5 ára ef ég man rétt en það kom ekkert út úr því."}, {"response_to": "31281777", "username": "Ziha", "message_id": "31281802", "user_id": "51148", "datetime": "2016-02-19 00:24:01", "datestring": "19. feb. '16, kl: 00:24:01", "text": "Hef annars takmarkaða trú á skólasálfræðingum, vegna ekki of góðrar reynslu af fyrri skólasálfræðingum hérna á svæðinu en ég ætla samt að reyna að láta það ekki hafa áhrif á mig... en það situr samt óneitanlega í mér..  :-/  Þeir skólasálfræðingar eru samt sem betur fer hættir..."}, {"response_to": "31281802", "username": "Louise Brooks", "message_id": "31281820", "user_id": "103336", "datetime": "2016-02-19 01:12:27", "datestring": "19. feb. '16, kl: 01:12:27", "text": "Það eru alveg merkilega oft slappir sálfræðingar á þjónustumiðstöðvunum. Ég hef hitt of marga sem hafa slæma reynslu af skólasálfræðingum."}, {"response_to": "31281802", "username": "ert", "message_id": "31281858", "user_id": "37456", "datetime": "2016-02-19 10:00:21", "datestring": "19. feb. '16, kl: 10:00:21", "text": "það er alveg rétt að margir þeirra eru frekar slappir en forgreining hjá skólasálfræðingi er í raun eina ókeypis forgreiningin en það er ekkert em bannar fólki að kaupa sér forgreiningu af sálfræðingi á almennum markaði."}, {"response_to": "31281858", "username": "ert", "message_id": "31281860", "user_id": "37456", "datetime": "2016-02-19 10:01:49", "datestring": "19. feb. '16, kl: 10:01:49", "text": "en hverju kvíðir barnið?"}, {"response_to": "31281860", "username": "Ziha", "message_id": "31281865", "user_id": "51148", "datetime": "2016-02-19 10:19:11", "datestring": "19. feb. '16, kl: 10:19:11", "text": "Ýmsu, bara eiginlega ansi mörgu, það þarf að fara mjög varlega með allt, ef hann fær magaverk heldur hann að hann sé að fá botnlangakast .. eða að botnlanginn sé að springa af því að það kom fyrir einn af bræðrum hans í vor.... (það s.s.sprakk botnlanginn).... hann kvíður fyrir því að hafa mögulega engan að leika við eftir skóla, samt vill hann ekki alltaf fara út til að spyrja eftir neinum því það er svo erfitt ef hann þarf að leika heima hjá viðkomandi... :-/  Sko, tilhugsunin er erfið, hann plumar sig ekkert illa þegar hann kemur þangað.  Ef hann hóstar smá heldur hann að hann sé orðinn veikur.... Hann hefur stundum áhyggjur á kvöldin af því að það verði vont veður daginn eftir ef það heyrist í veðrinu...... Hann er n.b. hræddur /illa við rok og dauðhræddur við þrumur og eldingar.  Flugelda þolir hann ekki heldur eða öllu heldur hávaðann i þeim, síðustu áramót voru fyrstu áramótin sem hann horfði á flugeldana allan tímann!   En hann var reyndar líka með eyrnarhlífar svo það hjálpaði til.  Hann er svo búinn að vera að rífa sig niður síðustu daga og kalla sig hálfvita og aula......   og segist ekki geta lært og reiknað og blablabla... en hann stendur sig samt mjög vel námslega séð svo það er ekki vandamálið.  Hann kvíður s.s. fyrir því að þurfa að læra og finnst það oft erfitt að byrja, þótt að hann standi sig svo mjög vel þegar hann loksins byrjar."}, {"response_to": "31281865", "username": "ert", "message_id": "31281867", "user_id": "37456", "datetime": "2016-02-19 10:22:39", "datestring": "19. feb. '16, kl: 10:22:39", "text": "Ef það er ekkert annað að en kvíði þá ætti að vera hægt að meðhöndla þetta hjá barnasálfræðingi en gæti þurft lyf með. Svo er spurning hvort þú kæmir honum á Klóka krakka. Það er fyrir 8 ára yngst en mögulega gætirðu fengið undanþágu"}, {"response_to": "31281867", "username": "Ziha", "message_id": "31281877", "user_id": "51148", "datetime": "2016-02-19 10:52:33", "datestring": "19. feb. '16, kl: 10:52:33", "text": "Það er reyndar næstum því örugglega meira með... líka spurning hvort kvíðinn sé afleiðing af hinu .... kæmi ekkert á óvart þótt að hann fengi greininguna hvatvísi og  mótþrjóaþroskaröskun...   Hingað til hefur ekki verið grunur um einhverfurófið en sumt passar samt við það, t.d. á hann erfitt með að meta tilfinningar annarra og skilja þær, það er oft erfitt að ná sambandi við hann og hann fær stundum þráhyggjur sem var að vísu oft ekki lengi.  Hann á það ennþá til að pota í mig og spyrja hvort þetta hafi verið vont.... ef það var það ekkki, potar hann bara aftur....... og fastar.... en það er að vísu svolítið langt síðan síðast."}, {"response_to": "31281877", "username": "ert", "message_id": "31281885", "user_id": "37456", "datetime": "2016-02-19 11:04:04", "datestring": "19. feb. '16, kl: 11:04:04", "text": "Af hverju er ekki grunur um einvherfurófið? Það oft betri spurning en andstæðan."}, {"response_to": "31281885", "username": "Ziha", "message_id": "31281903", "user_id": "51148", "datetime": "2016-02-19 11:44:24", "datestring": "19. feb. '16, kl: 11:44:24", "text": "Þegar við fylltum út listana í síðasta mati skoraði hann mjög lítið inn á einhverfuna samkvæmt þeim listum, bæði ég og leikskólinn vorum n.b. alveg sammála þar."}, {"response_to": "31281903", "username": "ert", "message_id": "31281911", "user_id": "37456", "datetime": "2016-02-19 12:17:11", "datestring": "19. feb. '16, kl: 12:17:11", "text": "Ég sé ekki alveg hvernig þetta útilokar einhverfu."}, {"response_to": "31281911", "username": "Ziha", "message_id": "31281918", "user_id": "51148", "datetime": "2016-02-19 12:40:19", "datestring": "19. feb. '16, kl: 12:40:19", "text": "nei, geri mér líka alveg grein fyrir því... er einmitt farin að sjá fleiri og fleiri takta sem hann á líkt með bróður sínum (þessum með ódæmigerðu einhverfuna), en hvernig er það ef hann skorar ekki hátt í þeim atriðum í þessu mati, get ég þá beðið um sérstakt einhverfumat?  Ég vil að sjálfsögðu gera það sem er best fyrir hann...."}, {"response_to": "31281918", "username": "ert", "message_id": "31281921", "user_id": "37456", "datetime": "2016-02-19 12:44:42", "datestring": "19. feb. '16, kl: 12:44:42", "text": "Það eru dæmi um það að fólk hefur fengið einhverfumat í gegn án þess að ná upp í þessa lista vegna þess að barn hefur átt nána ættingja á einhverfurófi. En það þarf að gerast á Þroska- og hegðunarstöð, Bugl eða GRR. Þannig að það sem þú þarft að gera er að koma honum áfram á ÞHS."}, {"response_to": "31281921", "username": "Ziha", "message_id": "31281926", "user_id": "51148", "datetime": "2016-02-19 12:54:27", "datestring": "19. feb. '16, kl: 12:54:27", "text": "Ok, get ég gert það sjálf (beðið  um mat ) eða þarf það að fara í gegnum sálfræðing/lækni?"}, {"response_to": "31281926", "username": "ert", "message_id": "31281929", "user_id": "37456", "datetime": "2016-02-19 12:58:23", "datestring": "19. feb. '16, kl: 12:58:23", "text": "Það þarf tilvísun á ÞHS, Bugl og GRR. Þú færð ekki tilvísun á GRR. Slíkt tilvísun getur komið frá lækni eða sálfræðingi."}, {"response_to": "31281929", "username": "Ziha", "message_id": "31281933", "user_id": "51148", "datetime": "2016-02-19 13:02:59", "datestring": "19. feb. '16, kl: 13:02:59", "text": "Ok, þannig að ég bíð þá væntanlega bara eftir matinu frá sálfræðingnum...."}, {"response_to": "31281933", "username": "ert", "message_id": "31281937", "user_id": "37456", "datetime": "2016-02-19 13:05:40", "datestring": "19. feb. '16, kl: 13:05:40", "text": "Já þú mátt svo minna sálfræðinginn á að foreldrar sem eiga börn á einhverfurófinu vanmeta einhverfueinkenni annarra barna sinna þannig að það þarf að taka tillit til .ess."}, {"response_to": "31281937", "username": "Ziha", "message_id": "31281947", "user_id": "51148", "datetime": "2016-02-19 13:16:43", "datestring": "19. feb. '16, kl: 13:16:43", "text": "Hm... skal gera það....."}, {"response_to": "31281937", "username": "Máni", "message_id": "31281962", "user_id": "154", "datetime": "2016-02-19 14:02:08", "datestring": "19. feb. '16, kl: 14:02:08", "text": "ó, enginn sagði mér það."}, {"response_to": "31281962", "username": "ert", "message_id": "31281964", "user_id": "37456", "datetime": "2016-02-19 14:05:23", "datestring": "19. feb. '16, kl: 14:05:23", "text": ""}, {"response_to": "31281911", "username": "alboa", "message_id": "31281924", "user_id": "31118", "datetime": "2016-02-19 12:53:32", "datestring": "19. feb. '16, kl: 12:53:32", "text": "Ég er nú bara ekki að sjá tilganginn með þessum lista ef ég á að segja alveg eins og er. Mitt barn skoraði mjög hátt inni á þessum lista fyrir einhverfu en svo var ekkert tekið mark á mörgu sem kom fram þar (né því sem við sögðum) í matinu hjá Þroska- og hegðunarstöð."}, {"response_to": "31281924", "username": "ert", "message_id": "31281930", "user_id": "37456", "datetime": "2016-02-19 12:59:41", "datestring": "19. feb. '16, kl: 12:59:41", "text": "Þetta er skimunarlisti fyrir asperger. Auðvitað gilda greiningatæki meira en skimunin. Það er bara erfitt finna gott skimunartæi."}, {"response_to": "31281930", "username": "alboa", "message_id": "31281934", "user_id": "31118", "datetime": "2016-02-19 13:03:54", "datestring": "19. feb. '16, kl: 13:03:54", "text": "Ég veit það. Það bara pirrar mig alltaf jafn mikið hvað það var síðan ekkert hlustað hvorki á okkur foreldrana, kennarann né sálfræðinginn sem sá um forvinnuna fyrir greininguna, meðal annars þessa skimun. Ef þau sáu ekki hegðunina sem við öll lýstum þá var hún ekki til staðar og því ekki tekin til greina. Btw barnið mitt átti að fá lyf til að tækla \"einhverfueinkennin\" sem öll skýrslan fjallaði um en er samt ekki einhverft samkvæmt greiningum. Öll aðstoðin og þjálfunin sem hún átti að fá eftir greininguna miðaðist við að tækla þau einkenni, en hún er samt ekki einhverf! (Pleh, hvað ég þoli ekki þessa stimplamenningu og álit mitt á Þroska- og hegðunarstöð hvarf eftir þessa reynslu)."}, {"response_to": "31281934", "username": "Ziha", "message_id": "31281950", "user_id": "51148", "datetime": "2016-02-19 13:21:41", "datestring": "19. feb. '16, kl: 13:21:41", "text": "Ég tek undir með þér með þessa stimplamenningu... finnst aðeins of mikið af því stundum..."}, {"response_to": "31281924", "username": "Ziha", "message_id": "31281931", "user_id": "51148", "datetime": "2016-02-19 13:00:11", "datestring": "19. feb. '16, kl: 13:00:11", "text": "Ok.. hvernig mat fékk hún svo á endanum?"}, {"response_to": "31281931", "username": "alboa", "message_id": "31281940", "user_id": "31118", "datetime": "2016-02-19 13:08:20", "datestring": "19. feb. '16, kl: 13:08:20", "text": "ADHD. En öll skýrslan fjallaði um \"einhverfueinkennin\" sem hömluðu henni mikið og læknirinn vildi ræða við okkur um lyfjagjöf við þeim í skilaviðtalinu (!!!) en hún er samt sko ekki einhverf! Allar ráðleggingar og annað í framhaldi af greiningunni miðaðist við að tækla þessi einkenni við einhverfu, sem hún var samt ekki með. En svo var svona ein lína \"já og hún er með ADHD\"."}, {"response_to": "31281940", "username": "ert", "message_id": "31281944", "user_id": "37456", "datetime": "2016-02-19 13:13:17", "datestring": "19. feb. '16, kl: 13:13:17", "text": ""}, {"response_to": "31281944", "username": "alboa", "message_id": "31281948", "user_id": "31118", "datetime": "2016-02-19 13:16:53", "datestring": "19. feb. '16, kl: 13:16:53", "text": "Ég veit. Hún hefur ekki fengið neina aðstoð til að tala um nema kennarann sem sýndi henni ótrúlega þolinmæði og kom henni frá því að sitja á gólfinu út í horni í að sitja við borð í tímum. Öll félagsfærni sem hún hefur lært hefur verið frá mér og það hefur verið í því formi að útskýra mjög nákvæmlega hvernig samskipti fara fram."}, {"response_to": "31281948", "username": "Ziha", "message_id": "31281953", "user_id": "51148", "datetime": "2016-02-19 13:22:46", "datestring": "19. feb. '16, kl: 13:22:46", "text": "úff..."}, {"response_to": "31281773", "username": "Splæs", "message_id": "31281896", "user_id": "83074", "datetime": "2016-02-19 11:32:59", "datestring": "19. feb. '16, kl: 11:32:59", "text": "En að fara með barnið til barnasálfræðings á stofu? Og borga fyrir það. Hafa barnið í stuðningi þar og fá leiðsögn fyrir aðstandendur á meðan ferlið mallar í gegnum kerfið. Mér sýnist á umræðum hér í gegnum árin að börn í greiningarferli fái seint aðstoð eða meðferð."}]}
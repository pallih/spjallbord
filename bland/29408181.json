{"url": "https://bland.is/umraeda/felagsskapur-fyrir-6-manada-kott/29408181/?page=2176", "date": "2012-10-15 12:32:19", "id": "29408181", "items": [{"text": "Við fjölskyldan erum í kisuleit. Við áttum tvo 6 mánaða bræður en hann Svalur litli dó fyrir helgi og Valur bróðir hann er alveg í molum (sem og aðrir fjölskyldumeðlimir). Okkur langar til að fá annan kött þar sem hugsunin í upphafi var að loka þá inní vaskahúsi meðan við erum frá og þá er betra að hafa góðan félagskap. Þegar ég skoða myndir af kisum þá óvart er ég alltaf að leita að honum Sval mínum og því datt mér í hug að kannski væri betra að fá bara læðu. En ég er með nokkrar spurningar, breima læður sem hafa verið teknar úr sambandi og hvaða aldur af ketti er best að fá fyrir eftirlifandi bróðirinn, á ég að fá mér eldri, yngri eða jafn gamlan og er betra að fá fress eða læðu handa honum?", "title": "Félagsskapur fyrir 6 mánaða kött", "username": "montana", "message_id": "29408181", "user_id": "61878", "response_to": null, "datetime": "2012-10-15 12:32:19", "datestring": "15. okt. '12, kl: 12:32:19"}, {"response_to": "29408181", "username": "Hedwig", "message_id": "29408287", "user_id": "26056", "datetime": "2012-10-15 12:58:55", "datestring": "15. okt. '12, kl: 12:58:55", "text": "Myndi fá mér yngri kött , það er oft sem að kötturinn sem er fyrir er sáttari með yngri kött :). Læður breima ekki eftir að þær hafa verið teknar úr sambandi."}, {"response_to": "29408181", "username": "mörgæs12", "message_id": "29435494", "user_id": "193661", "datetime": "2012-10-23 19:42:25", "datestring": "23. okt. '12, kl: 19:42:25", "text": "ég á gullfallega og skemtilega læðu sem vantar nýtt heimilli. hún er lítil og sæt held hún sé 4 mánaða. ljúf og góð. mátt koma og heilsa upp á hana ef þér langar 6998821 erna"}, {"response_to": "29408181", "username": "Myra10", "message_id": "29589087", "user_id": "183136", "datetime": "2012-12-10 23:26:02", "datestring": "10. des. '12, kl: 23:26:02", "text": "Ég var að enda við það að taka læðuna mína úra sambandi vegna þess að hún breimaði svo mikið. Og dýralæknirinn vildi meina það að sumar kisur halda áfram að breima eftir aðgerð, mín gerði það ekki."}, {"response_to": "29589087", "username": "Hedwig", "message_id": "29589830", "user_id": "26056", "datetime": "2012-12-11 08:28:24", "datestring": "11. des. '12, kl: 08:28:24", "text": "Hef aldrei heyrt að læður geti breimað eftir aðgerð :S þar sem það er búið að taka breim hormónið í burtu þannig séð.  Aftur á móti hef ég heyrt að fressar sem og læður sem byrja að merkja inni geti haldið því áfram eftir aðgerð."}, {"response_to": "29589830", "username": "ingei", "message_id": "29591036", "user_id": "37689", "datetime": "2012-12-11 18:36:16", "datestring": "11. des. '12, kl: 18:36:16", "text": "Það er nú ekki rétt að segja að breim sé stórhættulegt. Þetta er náttúrulegt ástand hjá kisunum. Þær engjast ekkert um af kvölum með viðeigandi látum. Kisur eru ekkert í meiri hættu heldur en tíkur að lóða eða kvennmaður á túr."}, {"response_to": "29408181", "username": "ingei", "message_id": "29589246", "user_id": "37689", "datetime": "2012-12-10 23:53:03", "datestring": "10. des. '12, kl: 23:53:03", "text": "Fress eða læða skiptir held ég ekki öllu hérna en mundi taka álíka gamlan kettling. 6 mánaða kettlingur getur verið ansi harkalegur í leik við 3-4 mánaða kettling. Það er örugglega yfirdrifið úrval af kettlingum á hans aldri hjá Kattholti."}, {"response_to": "29589246", "username": "Hedwig", "message_id": "29589835", "user_id": "26056", "datetime": "2012-12-11 08:30:01", "datestring": "11. des. '12, kl: 08:30:01", "text": "Síðan verður að passa það að kötturinn sem er fyrir er líklegri til að taka yngri kettling í sátt, t.d þegar fólk er með 1 árs gamla ketti þá er betra að taka inn á heimilið 8-12 vikna gamla kettlinga þar sem eldri kötturinn veit að hann ræður yfir þeim yngri eða álíka.  Sem sé meiri líkur á að sambandið gangi vel en ef að fólk fær sér annan 1 árs gamlan kött þar sem báðir geta farið að berjast um völdin meðan þessi yngri mun líklegast ekki berjast um völdin enda er hann mun minni."}, {"response_to": "29589835", "username": "ingei", "message_id": "29591020", "user_id": "37689", "datetime": "2012-12-11 18:26:24", "datestring": "11. des. '12, kl: 18:26:24", "text": "8-10 vikna kettlingar eru of ungir til að gefa frá móður sinni. En það sem þarf að hafa í huga hérna er að hún er með fyrir 6 mánaða kettling,sem er ekkert annað en kettlingur ennþá,leikja læti og alls. Þess vegna er ekki sniðugt að taka inn 3 mánaða kettling sem á ekki séns í að halda í við leikina hjá eldri kettling. Það væru bara kettlinga læti í gangi en ekki valdabarátta fullorðinna katta."}, {"response_to": "29591020", "username": "krullster", "message_id": "29594034", "user_id": "38928", "datetime": "2012-12-12 16:11:52", "datestring": "12. des. '12, kl: 16:11:52", "text": "Því miður er það nú samt þannig að flestir kettlingar eru gefnir 8 vikna :("}, {"response_to": "29594034", "username": "ingei", "message_id": "29594076", "user_id": "37689", "datetime": "2012-12-12 16:34:32", "datestring": "12. des. '12, kl: 16:34:32", "text": "Þess vegna er einmitt ekki rétt að vera að mæla með við fólk að taka 8 vikna kettlinga. Það á ekki að leyfa eigendum að komast upp með gera bæði kettlingnum og nýjum eiganda það að lenda í veseninu sem fylgir því alltof oft!"}, {"response_to": "29594076", "username": "krullster", "message_id": "29600306", "user_id": "38928", "datetime": "2012-12-15 01:04:00", "datestring": "15. des. '12, kl: 01:04:00", "text": "Já rétt er það, annars er þetta svo rosa misjafnt eftir kettllingum. Þeir eru misjafnlega þroskaðir 8 vikna."}, {"response_to": "29600306", "username": "ingei", "message_id": "29600320", "user_id": "37689", "datetime": "2012-12-15 01:12:00", "datestring": "15. des. '12, kl: 01:12:00", "text": "Hefur reyndar ekki með þroska að gera. 8 vikna eru þeir að komast á það stig að mamman byrjar að kenna þeim ýmislegt sem þeir þurfa að læra. Á tímabilinu 8-12 vikna er alveg ótrúlega mikil kennsla í gangi, kennsla sem þeir þurfa á að halda."}]}
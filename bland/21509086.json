{"url": "https://bland.is/umraeda/14-man-og-svefn-/21509086/?page=5813", "date": "2010-10-02 07:11:09", "id": "21509086", "items": [{"text": "Sælar\nMig langaði að vita hvernig þetta er með ykkar 14 mán. börn og svefninn þeirra. Minn strákur er að vakna kl. 6 á morgnana og stundum fyrr (núna 5:37) og ekki séns að hann vilji sofna aftur. Hann sofnar um kl. 20:00-20:30 á kvöldin. Lúrarnir hans yfir daginn eru þannig að hann sofnar í leikskólanum í 30 mín. milli 8:30 og 9:00 og svo aftur um 11:30-13:30 oftast. Stundum styttra en sjaldnast lengur. Svo vakir hann alveg til háttatíma en alveg gjörsamlega búin á því. Er alveg að pína hann að halda honum vakandi frá því hann er búin á leikskólanum kl. 17:00 og þangað til hann sofnar kl. 20:00.\n\nHvernig er þetta hjá ykkur? Gæti ég verið að gera eitthvað annað þannig að hann sofi lengur á morgnanna? Það er alveg nótt hjá mér sko kl. 6:00 :/ Hann virðist alveg vera þreyttur þegar hann vaknar, greinilega ekki búin að sofa nóg en vill bara fara fram", "title": "14 mán. og svefn?????", "username": "stubbur09", "message_id": "21509086", "user_id": "97451", "response_to": null, "datetime": "2010-10-02 07:11:09", "datestring": "2. okt. '10, kl: 07:11:09"}, {"response_to": "21509086", "username": "Hlédís", "message_id": "21509113", "user_id": "92938", "datetime": "2010-10-02 07:37:32", "datestring": "2. okt. '10, kl: 07:37:32", "text": "Held hann þurfi að sleppa fyrri lúrnum."}, {"response_to": "21509113", "username": "Carlsberg HIKK", "message_id": "21509166", "user_id": "7805", "datetime": "2010-10-02 08:01:48", "datestring": "2. okt. '10, kl: 08:01:48", "text": "Sæl"}, {"response_to": "21509086", "username": "*polo*", "message_id": "21509837", "user_id": "23705", "datetime": "2010-10-02 09:58:55", "datestring": "2. okt. '10, kl: 09:58:55", "text": "Minn sefur frá ca 20-7.15 og svo frá 12-14.15. Myndi prófa að láta hann sofa einu sinni til að athuga hvort hann sofi lengur á morgnanna. Sum börn eru samt bara morgunhanar og vakna alltaf svona snemma."}, {"response_to": "21509086", "username": "saedis88", "message_id": "21510561", "user_id": "56492", "datetime": "2010-10-02 11:20:13", "datestring": "2. okt. '10, kl: 11:20:13", "text": "fullkominn dagur hjá okkur er að vakna 7-8 og fara að sofa klukkan 12 í helst 2-3 tíma. En eftir 4 er ekki í boði að sofa. Hún fer að sofa klukkan 8. Ef hún nær að sofa frá 12-3 eru næturnar mjög góðar =) en auðvitað nær maður því ekki alltaf. Eins og í gær sofnaði hún seint og vaknaði eldsnemma og fór að sofa klukkan 11 og nær vonandi góðum lúr =)"}, {"response_to": "21509086", "username": "Umslag", "message_id": "21511056", "user_id": "68882", "datetime": "2010-10-02 12:10:06", "datestring": "2. okt. '10, kl: 12:10:06", "text": "Hann er örugglega tilbúinn í einn lúr.  Eldri strákurinn minn fór í einn lúr 11 mánaða og sá yngri þegar hann byrjaði á leikskóla 10 mánaða.  Reyndar var fyrri lúrinn ekkert farinn að trufla þann yngri, en með þann eldri breytti það heilmiklu og næturnar urðu auðveldari;O)"}, {"response_to": "21511056", "username": "myg", "message_id": "21511722", "user_id": "59693", "datetime": "2010-10-02 13:12:37", "datestring": "2. okt. '10, kl: 13:12:37", "text": "minn er 14,5 mánaða og löngu kominn í einn lúr. Vaknar ca. 7.30, leggur sig frá 12.30-15.30 og sofnar svo aftur um 19.30. Ég myndi prufa að sleppa fyrri lúr :)"}, {"response_to": "21509086", "username": "ktk85", "message_id": "21517907", "user_id": "108555", "datetime": "2010-10-02 22:41:02", "datestring": "2. okt. '10, kl: 22:41:02", "text": "Minn sofnar milli 8 og hálf 9 og vaknar hálf 8-8, þarf stundum að vekja hann rétt fyrir átta."}, {"response_to": "21509086", "username": "mínímó", "message_id": "21528960", "user_id": "65416", "datetime": "2010-10-03 21:23:23", "datestring": "3. okt. '10, kl: 21:23:23", "text": "Ég er með eina jafngamla og hún hefur alltaf viljað vakna snemma, algengast nú orðið er svona rétt um kl. 6. Hún er komin í einn lúr um hádegisbilið eins og margir nefna hér í umræðunni. Ég er búin að prufa ýmislegt og ekkert hefur virkað til að fá hana til að sofa lengur frameftir. Á endanum fór ég bara að leyfa henni að sofna fyrr á kvöldin, milli 19 og 19.30 og þá líður henni betur, er ekki þreytt og geðvond seinni partinn. En það er eins og þetta sé bara hennar tími, en ég á nú von á því að þetta breytist bara smátt og smátt. Það er augljóslega ekki alltaf hægt að stýra þessu ;)"}]}
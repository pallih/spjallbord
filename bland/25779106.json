{"url": "https://bland.is/umraeda/er-skynsamlegt-ad-fjarfesta-i-fasteign-i-dag-/25779106/?page=3968", "date": "2011-09-27 17:25:26", "id": "25779106", "items": [{"text": "Ég er að velta fyrir mér hvort að það sé skynsamlegt í dag að fara út í að fjárfesta í fasteign? Er einhver hér sem hefur vita á því. Og enn frekar , hvaða lán er þá best að skoða? Væri gaman að fá smá umræðu og vangaveltur um þetta. Bestu kveðjur.", "title": "Er skynsamlegt að fjárfesta í fasteign í dag?", "username": "DM21", "message_id": "25779106", "user_id": "145299", "response_to": null, "datetime": "2011-09-27 17:25:26", "datestring": "27. sep. '11, kl: 17:25:26"}, {"response_to": "25779106", "username": "bimsalabim", "message_id": "25779878", "user_id": "186583", "datetime": "2011-09-27 18:14:14", "datestring": "27. sep. '11, kl: 18:14:14", "text": "Ég veit ekkert um þetta en þori varla að kaupa mér. Ég er búin að skoða mikið en skil ekkert í öllum þessum lánum og hvað má skuldsetja sig mikið þó maður eigi eiginlega ekki neitt."}, {"response_to": "25779878", "username": "DM21", "message_id": "25781526", "user_id": "145299", "datetime": "2011-09-27 20:08:53", "datestring": "27. sep. '11, kl: 20:08:53", "text": "Nákvæmlega, þetta virkar mjög flókið. Maður þarf að sökkva sér alveg í þetta til að reyna að botna í þessu. Eða það gildir allavega um mig :)"}, {"response_to": "25781526", "username": "royal reyniber", "message_id": "25783277", "user_id": "95701", "datetime": "2011-09-27 21:37:00", "datestring": "27. sep. '11, kl: 21:37:00", "text": "Ehhhh..... já. Þegar fólk fer út í líklega lang stærstu kaup sín á lífsleiðinni er dálítið mikilvægt að sökkva sér alveg í það og reyna að skilja lántökur og annan kostnað varðandi fasteignir. Ekki gleyma því heldur að það kostar að reka hús. rafmagn, hiti, fasteignagjöld, tryggingar og viðhald, allt er þetta slatti af peningum."}, {"response_to": "25783277", "username": "DM21", "message_id": "25783377", "user_id": "145299", "datetime": "2011-09-27 21:41:37", "datestring": "27. sep. '11, kl: 21:41:37", "text": "jájá ég tók nú bara svona til orða. Auðvitað gerir maður það. En já það er heldur betur mikill kostnaður sem fer í að reka hús og vert að reikna hann með  inn í dæmið þegar verið er að spá í að fjárfesta í fasteign."}, {"response_to": "25779106", "username": "dovedovedove", "message_id": "25782253", "user_id": "183663", "datetime": "2011-09-27 20:49:18", "datestring": "27. sep. '11, kl: 20:49:18", "text": "Ég var að selja fasteign í þessum mánuði. Það kom mér á óvart hvernig fasteignasalinn talaði.. hann beisiklí gaf það upp að verðbólgan væri líkleg til að rjúka upp og sagði svo \"ég meina, þú ert ekkert að fara að kaupa neitt næstu fjögur árin\". Ég þori það ekki allavega eftir þennan fund."}, {"response_to": "25782253", "username": "Medister", "message_id": "25782369", "user_id": "46721", "datetime": "2011-09-27 20:53:23", "datestring": "27. sep. '11, kl: 20:53:23", "text": "Ef það væri einhver sem ég myndi ekki taka mark á, þá er það fasteignasali."}, {"response_to": "25782369", "username": "dovedovedove", "message_id": "25782403", "user_id": "183663", "datetime": "2011-09-27 20:54:33", "datestring": "27. sep. '11, kl: 20:54:33", "text": "Já ég trúi því vel, en ég treysti þessum. Þetta er heldur ekki beint ráðlegging þeim í hag."}, {"response_to": "25779106", "username": "adrenalín", "message_id": "25782347", "user_id": "15922", "datetime": "2011-09-27 20:52:28", "datestring": "27. sep. '11, kl: 20:52:28", "text": "Nei það er ekki skynsamlegt núna að kaupa sér fasteign."}, {"response_to": "25779106", "username": "kátur", "message_id": "25782441", "user_id": "31701", "datetime": "2011-09-27 20:56:26", "datestring": "27. sep. '11, kl: 20:56:26", "text": "Ef þú staðgreiðir fasteignina og fær hana á sanngjörnu verði þá myndi ég segja go for it. Ef þú ætlar að taka lán fyrir kaupunum þá myndi ég alls ekki kaupa í dag. Mér finnst allt og mikil óvissa í þjóðfélaginu í dag svo það sé skynsamlegt sé að demba sé í skuldir."}, {"response_to": "25782441", "username": "DM21", "message_id": "25783155", "user_id": "145299", "datetime": "2011-09-27 21:32:14", "datestring": "27. sep. '11, kl: 21:32:14", "text": "Takk allir fyrir þessar pælingar, stundum gott að hugsa upphátt og deila hugsunum og fá feedback :) takk"}, {"response_to": "25779106", "username": "ingbó", "message_id": "25783282", "user_id": "146104", "datetime": "2011-09-27 21:37:26", "datestring": "27. sep. '11, kl: 21:37:26", "text": "Ég hefði nú haldið að fasteignakaup væru eina fjárfestingaleiðin í dag - vextir á innlánsreikningum eru neikvæðir, hlutabréfamarkaðurinn ekki virkur - ríkisskuldabréf eru möguleiki en hafa ekki gefið neina ávöxtun undanfarið ár eða svo. En ef verið er að kaupa íbúð til að búa í  sjálfur þarf auðvitað að sníða sér stakk eftir vexti. Ég mundi ekki þora að taka óverðtryggt lán þar sem vextirnir eru einungis ákveðnir til 5 ára."}]}
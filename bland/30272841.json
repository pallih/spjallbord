{"url": "https://bland.is/umraeda/sos/30272841/?page=1471", "date": "2013-09-23 19:35:20", "id": "30272841", "items": [{"text": "Það hefur kettlingur verið að væflast fyrir utan hjá mér í tæplega mánuð. Hann er augljóslega týndur eða heimilislaus því enginn í nágrenninu kannast við hann. Fyrst skreið hann alltaf upp í gluggann minn og ég rak hann burt því ég hélt hann væri að villast. En nú kemur hann daglega inn í íbúðina mína ef gluggarnir eru opnir og vill ekki fara út. Hann vælir mikið eins og hann sé svangur. Hann kúrir sig í sófann, er mjög gæfur og virðist sakna mömmu sinnar. Ég hef síðustu daga gefið honum mjólk og soðinn fisk en ég veit ekkert hvað ég á að gera við greyið. Ég get ekki ættleitt hann þar sem ég er með mikið kattarofnæmi. Get ég farið með hann í Kattholt eða til Dýrahjálpar? Kostar það eitthvað?", "title": "SOS", "username": "Nainsi", "message_id": "30272841", "user_id": "165264", "response_to": null, "datetime": "2013-09-23 19:35:20", "datestring": "23. sep. '13, kl: 19:35:20"}, {"response_to": "30272841", "username": "Nainsi", "message_id": "30272843", "user_id": "165264", "datetime": "2013-09-23 19:36:02", "datestring": "23. sep. '13, kl: 19:36:02", "text": "Ég vil bæta því við að ég get ekki sagt til um aldur eða kyn eða nokkuð yfirleitt um ketti þar sem ég hef aldrei getað umgengist þá."}, {"response_to": "30272843", "username": "TheMadOne", "message_id": "30272854", "user_id": "67426", "datetime": "2013-09-23 19:40:29", "datestring": "23. sep. '13, kl: 19:40:29", "text": "kattholt á morgun.. þú þarft ekkert að borga, segir þeim bara nákvæmlega hvað gerðist"}, {"response_to": "30272841", "username": "chiccolino", "message_id": "30272850", "user_id": "152221", "datetime": "2013-09-23 19:39:04", "datestring": "23. sep. '13, kl: 19:39:04", "text": "Farðu með hann í kattholt, ætti ekki að kosta þig neitt hld ég, nema bara bílferðina auðvitað"}]}
{"url": "https://bland.is/umraeda/kvedja-til-thin-fra-skaldinu/31425109/?page=12", "date": "2018-11-30 13:00:52", "id": "31425109", "items": [{"text": "Þú gafst mér bara ákveðna mynd af þér sem þú vissir að mér myndi líka. Síðan hoppaðir þú frá einum persónuleika til annars. Ég þekki þig ekki eftir öll þessi ár. Þú hefur vonsku og illsku innra með þér. En eins og einhver sagði; \"einhversstaðar verða vondir að vera\". Ég hef ekki hugmynd hver þú ert. Þú laugst svo mikið í okkar sambandi að þú ert spurningamerki fyrir mér. Þú varst aldrei sönn. Þú varst eins og \"Jakob lygari\" í seinni heimsstyrjöldinni. Þú beittir mig líkamlegu og andlegu ofbeldi nánast frá upphafi. Þú ert ráðgata fyrir mér. Þú ert \"það\" sem ég fæ aldrei svar við og ég hef sætt mig við það. Ég hef sleppt af þér tökunum í huga mínum og vitund. Þú ert ekki lengur í hjarta mínu, því þú varst aldrei raunveruleg, aldrei sönn og trú til að byrja með. Ég fyrirgef þér lygarnar, ofbeldið og þín eigin veikindi sem bitnuðu á mér. Vonandi finnur þú þinn veg, en minn vegur og þinn verður langt frá hvor öðrum.  Nú ertu formlaus fyrir mér. Gufa.", "title": "Kveðja til þín frá skáldinu", "username": "Skáldskapur", "message_id": "31425109", "user_id": "353934", "response_to": null, "datetime": "2018-11-30 13:00:52", "datestring": "30. nóv. '18, kl: 13:00:52"}]}
{"url": "https://bland.is/umraeda/fult-en-thad-er-vist-kreppa-/11927246/?page=9361", "date": "2008-12-04 01:13:34", "id": "11927246", "items": [{"text": "Fúlt er það þegar ungmenni snúa við blaðinu og allt öfugt á móti þeim.Strákurinn nær sér út úr ruglinu, fær góða og vel launaða vinnu, vaktavinnu með fríum á milli, æðislega ánægður, keypti sér bíl með hjálp afa síns og pabba.  Svo kemur skellurinn og hann missir bílprófið og fær mörg hundruð þúsund krónur í sekt.  Hann var hræddur um að missa vinnuna út af því og þá gæti hann ekki greitt sektina.En það reddaðist og hann hélt vinnunni, hann missti prófið í styttri tíma en upphaflega stóð til og hann sá fram á að borga sektina.  Hann er keyrður í  og úr vinnu og ekki sjens fyrir hann að svindla og keyra sjálfur sem betur fer því löggan er mjög virk og stoppar hann oft og iðulega einu sinni í viku allavega, og ekki vegna þess að hann hefur gert eitthvað af sér heldur bara random tékk og tékkar á keyrslu undir áhrifum fíkniefna.  Þeir eru farnir að þekkja hann og þekktu hann af mynd en eru bara almennilegir og spjalla við hann ;)  ekkert vandamál þar, aldrei verið neitt og aldrei stoppaður fyrir að keyra of hratt eða neitt.En nú er hann búinn að missa vinnuna því að það er búið að segja upp verktakanum sem hann vinnur hjá :( svo þannig fór um sjóferð þá.  Og hvað gera bændur þá, gerast bara bændur í sveitinni með afa og fara á atvinnuleysisbætur, með milljón króna sekt á bakinu?En það er víst kreppa og þetta eru afleiðingar hennar.  Vona að hann þurfi ekki að fara á sjóinn, ekki það besta fyrir unga menn í bata.", "title": "Fúlt, en það er víst kreppa :(", "username": "Steina67", "message_id": "11927246", "user_id": "39274", "response_to": null, "datetime": "2008-12-04 01:13:34", "datestring": "4. des. '08, kl: 01:13:34"}, {"response_to": "11927246", "username": "Askepot", "message_id": "11927261", "user_id": "35109", "datetime": "2008-12-04 01:15:51", "datestring": "4. des. '08, kl: 01:15:51", "text": "Þú átt alla mína samúð, já og hann líka."}, {"response_to": "11927261", "username": "Steina67", "message_id": "11927295", "user_id": "39274", "datetime": "2008-12-04 01:19:59", "datestring": "4. des. '08, kl: 01:19:59", "text": "Já það er ekki auðvelt, sem betur fer hefur hann góða á bak við sig sem styðja hann.  Ljósi punkturinn í þessu öllu er að kerfið tók tillit til að hann væri kominn út úr þessu rugli öllu, lögfræðingur sýslumanns hætti við að krefjast 3 ára sviptingar og fór fram á 10 mán í staðinn sem er mikill munur."}, {"response_to": "11927295", "username": "Píkan", "message_id": "11927395", "user_id": "54537", "datetime": "2008-12-04 01:33:13", "datestring": "4. des. '08, kl: 01:33:13", "text": "Ég á einmitt einn mér nákominn sem er búinn að vera ár edrú eftir neyslu og var að missa vinnuna núna og maður getur ekki annað en haft áhyggjur af því hvernig aðgerðarleysið fer með hann."}, {"response_to": "11927395", "username": "Steina67", "message_id": "11927486", "user_id": "39274", "datetime": "2008-12-04 01:44:38", "datestring": "4. des. '08, kl: 01:44:38", "text": "Já minn er búinn að vera edrú núna í tæpa 6 mánuði, sem er frábært þar sem hann fór ekki í meðferð go sækir ekki fundi."}, {"response_to": "11927246", "username": "komaso", "message_id": "11927278", "user_id": "6692", "datetime": "2008-12-04 01:17:50", "datestring": "4. des. '08, kl: 01:17:50", "text": "já þetta er ekki gott útlit"}, {"response_to": "11927278", "username": "mýflugan", "message_id": "11927315", "user_id": "66885", "datetime": "2008-12-04 01:22:53", "datestring": "4. des. '08, kl: 01:22:53", "text": "Gangi ykkur báðum vel og þeim sem ykkur þykir vænt um."}, {"response_to": "11927278", "username": "Steina67", "message_id": "11927323", "user_id": "39274", "datetime": "2008-12-04 01:23:47", "datestring": "4. des. '08, kl: 01:23:47", "text": "Já eldri strákurinn minn slapp við uppsögn um daginn, sleppur vonandi en enginn er öruggur.  Hann er einmitt að byrja á samning núna bara þessa dagana, ætlaði í skóla um áramót en hætti við vegna kreppunnar svo hann ætlar að reyna aftur í haust að fara en vera á samning þangað til."}, {"response_to": "11927323", "username": "mýflugan", "message_id": "11927354", "user_id": "66885", "datetime": "2008-12-04 01:29:05", "datestring": "4. des. '08, kl: 01:29:05", "text": "Gangi þér vel Steina með strákinn þinn og ég vona að allt verði í lagi hjá ykkur."}, {"response_to": "11927354", "username": "Steina67", "message_id": "11927441", "user_id": "39274", "datetime": "2008-12-04 01:36:43", "datestring": "4. des. '08, kl: 01:36:43", "text": "Takk Mýfluga, það verður allt gott meðan hann er edrú sem ég veit að hann getur vel.  Það er mál númer eitt, tvö og þrjú."}, {"response_to": "11927323", "username": "Grjona", "message_id": "11928622", "user_id": "18490", "datetime": "2008-12-04 09:12:24", "datestring": "4. des. '08, kl: 09:12:24", "text": "Ertu ekki örugglega búin að segja þeim að þú sért stolt af þeim?"}, {"response_to": "11927278", "username": "staðalfrávik", "message_id": "11930597", "user_id": "79063", "datetime": "2008-12-04 12:32:13", "datestring": "4. des. '08, kl: 12:32:13", "text": "Ef bróðir þinn hefur átt erfitt á hann að prófa að biðja félagsþjónustuna að styrkja sig í skóla."}, {"response_to": "11927246", "username": "sjö", "message_id": "11927318", "user_id": "91235", "datetime": "2008-12-04 01:23:12", "datestring": "4. des. '08, kl: 01:23:12", "text": "þetta er ömurlegt ástand sem ég þekki því miður alltof vel :("}, {"response_to": "11927318", "username": "Steina67", "message_id": "11927369", "user_id": "39274", "datetime": "2008-12-04 01:30:09", "datestring": "4. des. '08, kl: 01:30:09", "text": "Já því miður er þetta ömurlegt ástand og margir í verra ástandi en hann :(  knús á þig og vonandi fer allt vel hjá þér"}, {"response_to": "11927246", "username": "EUJ", "message_id": "11927327", "user_id": "372", "datetime": "2008-12-04 01:24:17", "datestring": "4. des. '08, kl: 01:24:17", "text": "Æ æ en leiðinlegt :O( en svona eru lög og reglur, var hann að keyra of hratt?"}, {"response_to": "11927327", "username": "Steina67", "message_id": "11927337", "user_id": "39274", "datetime": "2008-12-04 01:26:44", "datestring": "4. des. '08, kl: 01:26:44", "text": "Hann keyrði undir áhrifum fíkniefna, ekki einu sinni heldur 5 sinnum og svo gömul sekt frá því að hann keyrði próflaus.  Hann tók því alveg en var hræddastur um vinnuna, hann vissi vel að hann þyrfti að taka afleiðingunum og ekkert við því að gera, 10 mán er ekki svo hræðilega langur tími."}, {"response_to": "11927337", "username": "EUJ", "message_id": "11927348", "user_id": "372", "datetime": "2008-12-04 01:28:29", "datestring": "4. des. '08, kl: 01:28:29", "text": "ok samúð á ykkur vonandi lagast ástandið og hann fær aðra vinnu, og getur klárað að gera upp sektina sína."}, {"response_to": "11927337", "username": "NalaMax", "message_id": "11928852", "user_id": "17878", "datetime": "2008-12-04 09:40:47", "datestring": "4. des. '08, kl: 09:40:47", "text": "Getur hann ekki fengið að borga þetta í samfélgasþjónustu, þá fær hann líka eitthvða að gera á meðan hann er atvinnulaus."}, {"response_to": "11927337", "username": "María000", "message_id": "11928967", "user_id": "28240", "datetime": "2008-12-04 09:56:11", "datestring": "4. des. '08, kl: 09:56:11", "text": "Það er bara mjög stutt finnst mér. Kærastinn minn var tekinn fullur undir stýri einu sinni og var sviptur í ár."}, {"response_to": "11927246", "username": "presto", "message_id": "11927382", "user_id": "7653", "datetime": "2008-12-04 01:31:24", "datestring": "4. des. '08, kl: 01:31:24", "text": "Var sektin hluti af sátt eða fór þetta í dóm?"}, {"response_to": "11927382", "username": "Steina67", "message_id": "11927432", "user_id": "39274", "datetime": "2008-12-04 01:35:59", "datestring": "4. des. '08, kl: 01:35:59", "text": "Hann getur jú setið einhverja daga í fangelsi en held að hann vilji nú frekar greiða þetta en hafa fangelsisvist í farteskinu."}, {"response_to": "11927432", "username": "Kristina Yang", "message_id": "11927447", "user_id": "87083", "datetime": "2008-12-04 01:37:31", "datestring": "4. des. '08, kl: 01:37:31", "text": "Ég gæti ímyndað mér að hann hafi rosalega gott af því að vinna samfélagsþjónustu. T.d. hjá mæðrastyrksnefnd ect, það er bara gefandi."}, {"response_to": "11927432", "username": "presto", "message_id": "11927458", "user_id": "7653", "datetime": "2008-12-04 01:40:08", "datestring": "4. des. '08, kl: 01:40:08", "text": "Einmitt- strákurinn hefði líklega ekki gott af því að \"sleppa\" of auðveldlega við þetta."}, {"response_to": "11927458", "username": "Steina67", "message_id": "11927518", "user_id": "39274", "datetime": "2008-12-04 01:49:14", "datestring": "4. des. '08, kl: 01:49:14", "text": "Já ég held að hann hefði ekkert of gott af því að láta borga þetta bara fyrir sig.  Hann fær engar 100 þús krónur í laun af því að vinna hjá afa sínum, hann er í fríu fæði og húsnæði, þvegið af honum og brotið saman, allt slétt og fínt.  Hann þarf sennilega bara að hafa samband við sýslumann aftur og athuga með samfélagsþjónustu meðan engin vinna er en dálítið dýrt og langt að keyra hann til höfuðborgarinnar 50 km á dag, fram go til baka.  Held að enginn hafi gott af því að fara í fangelsi.  Hann hefur reyndar alltaf möguleika á að fara á sjóinn en hann og við viljum forðast það  í lengstu lög."}, {"response_to": "11927518", "username": "presto", "message_id": "11927548", "user_id": "7653", "datetime": "2008-12-04 01:55:18", "datestring": "4. des. '08, kl: 01:55:18", "text": "Ég las: \"afi hans er tilbúinn til að greiða sektina upp á morgun\" því leyfði ég mér að gera ráð fyrir að afinn gæti allt eins greitt þetta á lengri tíma."}, {"response_to": "11927548", "username": "Steina67", "message_id": "11927581", "user_id": "39274", "datetime": "2008-12-04 02:03:40", "datestring": "4. des. '08, kl: 02:03:40", "text": "Ja sko Afi hans getur borgað þetta upp á morgun ef hann fengi en það er ekki hollt fyrir alla aðila.  STrákurinn gæti síðan greitt afa sínum til baka."}, {"response_to": "11927518", "username": "Jæja já", "message_id": "11928582", "user_id": "787", "datetime": "2008-12-04 09:08:14", "datestring": "4. des. '08, kl: 09:08:14", "text": "Ef ég má spyrja, afhverju viljið þið ekki að hann fari á sjóinn?"}, {"response_to": "11928582", "username": "ert", "message_id": "11929019", "user_id": "37456", "datetime": "2008-12-04 10:00:43", "datestring": "4. des. '08, kl: 10:00:43", "text": "Það eru ansi margir óreglumenn á sjónum."}, {"response_to": "11929019", "username": "kulukula", "message_id": "11929037", "user_id": "85736", "datetime": "2008-12-04 10:02:12", "datestring": "4. des. '08, kl: 10:02:12", "text": "er þetta ekki full mikil alhæfing... nú eru mörg skyldmenni mín til sjóss og ég er enganveginn sammála þessari alhæfingu."}, {"response_to": "11929037", "username": "ert", "message_id": "11929159", "user_id": "37456", "datetime": "2008-12-04 10:14:38", "datestring": "4. des. '08, kl: 10:14:38", "text": "Þannig að þú vilt meina að að séu fáir óreglumenn á sjónum eða kannski sárafáir eða engir?"}, {"response_to": "11929159", "username": "kulukula", "message_id": "11929163", "user_id": "85736", "datetime": "2008-12-04 10:15:14", "datestring": "4. des. '08, kl: 10:15:14", "text": "hehe nei alls ekki, bara ekkert fleiri þar en annarstaðar í þjóðfélaginu ;)"}, {"response_to": "11929163", "username": "Apotek", "message_id": "11929175", "user_id": "18382", "datetime": "2008-12-04 10:17:11", "datestring": "4. des. '08, kl: 10:17:11", "text": "þetta er lítill vinnustaður og mikil nánd, það getur verið erfiðara að standast freistingarnar á sjónum eða heima."}, {"response_to": "11929175", "username": "kulukula", "message_id": "11929209", "user_id": "85736", "datetime": "2008-12-04 10:20:52", "datestring": "4. des. '08, kl: 10:20:52", "text": "Auðvitað er erfitt að geta ekki farið heim eftir vinnu, ég ætla ekki að neita því. En það er vel hægt að velja litla dagróðrabáta, ístogara sem eru úti í innan við viku og þessháttar. Það er ekkert allra að vera á togurum sem eru úti í mánuð í einu."}, {"response_to": "11929209", "username": "ert", "message_id": "11929480", "user_id": "37456", "datetime": "2008-12-04 10:43:18", "datestring": "4. des. '08, kl: 10:43:18", "text": "Flokka það ekki sem slæmt en ekki fyrir alkahólista."}, {"response_to": "11929159", "username": "Adantino", "message_id": "11929851", "user_id": "80121", "datetime": "2008-12-04 11:18:34", "datestring": "4. des. '08, kl: 11:18:34", "text": "Þannig þú ert að meina að það séu fleiri óreglumenn en reglumennn sem stunda sjómennsku?"}, {"response_to": "11929159", "username": "Adantino", "message_id": "11929855", "user_id": "80121", "datetime": "2008-12-04 11:18:59", "datestring": "4. des. '08, kl: 11:18:59", "text": "Þannig þú ert að meina að það séu fleiri óreglumenn en reglumennn sem stunda sjómennsku?"}, {"response_to": "11929855", "username": "ert", "message_id": "11929910", "user_id": "37456", "datetime": "2008-12-04 11:24:07", "datestring": "4. des. '08, kl: 11:24:07", "text": "Nei alls ekki.  Hvernig færðu það út að ég sé meina að yfir 50% sjómanna séu óreglumenn?"}, {"response_to": "11929910", "username": "Adantino", "message_id": "11929962", "user_id": "80121", "datetime": "2008-12-04 11:31:23", "datestring": "4. des. '08, kl: 11:31:23", "text": "Út frá því sem kulkula sagði þá spurðir þú hana hvort hún  fengi það út að fáir eða engir óreglumenn væri á sjó."}, {"response_to": "11929962", "username": "ert", "message_id": "11930066", "user_id": "37456", "datetime": "2008-12-04 11:40:11", "datestring": "4. des. '08, kl: 11:40:11", "text": "Er skilgreiningin á \"margir\" yfir 50%?"}, {"response_to": "11929019", "username": "Jæja já", "message_id": "11930565", "user_id": "787", "datetime": "2008-12-04 12:28:37", "datestring": "4. des. '08, kl: 12:28:37", "text": "Hvaða djöfulsins rugl er þetta svar hjá þér? ÉG tel það bara gott fyrir peyja sem er að reyna ná sér upp úr rugli að komast á sjóinn, ég hef verið  í kringum sjómenn allt mitt líf og maðurinn minn er sjómaður. Hjá stórum útgerðum þá taka þeir menn hiklaust í drug test ef þeir telja að það sé ástæða til. Veistu hvað það getur verið hættulegt fyrir samstarfsmenn þina og þig sjálfan að vera undir áhrifum úti á sjó? Ég meira að segja veit um dæmi að menn eru teknir í test eftir fríin sín til að athuga hvort það sé smuga á að þeir hafi fallið."}, {"response_to": "11930565", "username": "ert", "message_id": "11930659", "user_id": "37456", "datetime": "2008-12-04 12:36:50", "datestring": "4. des. '08, kl: 12:36:50", "text": "Já, skrýtið að þessi drengur náði sér ekki upp úr neyslu þegar hann var á sjónum en auðvitað á hann að leita í starf sem hann var í á neyslutímabili sínu.  Fólk sem hættir að drekkar á að leita sem mest í þeir aðstæður sem það þekkir úr neyslu sinni en ekki nýjar."}, {"response_to": "11930659", "username": "Jæja já", "message_id": "11930801", "user_id": "787", "datetime": "2008-12-04 12:50:10", "datestring": "4. des. '08, kl: 12:50:10", "text": "*andvarp*"}, {"response_to": "11930801", "username": "ert", "message_id": "11931016", "user_id": "37456", "datetime": "2008-12-04 13:05:33", "datestring": "4. des. '08, kl: 13:05:33", "text": "Er ekki hægt að fela áfengislykt?  OK, fínt."}, {"response_to": "11931016", "username": "Jæja já", "message_id": "11933184", "user_id": "787", "datetime": "2008-12-04 16:04:53", "datestring": "4. des. '08, kl: 16:04:53", "text": "Veistu, þú ert einmitt svona týpa á ER sem maður forðast að eiga viðræður við. Ef ég þarf að tyggja hlutina ofan í þig svo þú skiljir þá eyði ég ekki púðri í það meir."}, {"response_to": "11933184", "username": "ert", "message_id": "11933227", "user_id": "37456", "datetime": "2008-12-04 16:10:11", "datestring": "4. des. '08, kl: 16:10:11", "text": "En af hverju var drengurinn þá á kafi í ruglinu á meðan hann var á sjónum ef það er svona gott að fara á sjóinn til að komast í burtu frá ruglinu?  Hann er kominn úr ruglinu og er þá gott að fara í neyslumunstrið aftur?"}, {"response_to": "11933227", "username": "Jæja já", "message_id": "11933243", "user_id": "787", "datetime": "2008-12-04 16:11:53", "datestring": "4. des. '08, kl: 16:11:53", "text": "Um hvaða dreng ertu að tala? Son hennar Steinu?"}, {"response_to": "11933243", "username": "ert", "message_id": "11933270", "user_id": "37456", "datetime": "2008-12-04 16:13:34", "datestring": "4. des. '08, kl: 16:13:34", "text": "Já þú ert að segja að hann hafi gott af því að fara aftur á sjóinn þrátt fyrir að hafa verið í bullandi neyslu þegar hann var seinast af því að hann hefur gott af því komast úr félagskapnum sem hann er í núna á meðan hann er edrú."}, {"response_to": "11933270", "username": "Jæja já", "message_id": "11933308", "user_id": "787", "datetime": "2008-12-04 16:16:58", "datestring": "4. des. '08, kl: 16:16:58", "text": "Þekkir þú Steinu og veistu eitthvað meira en ég? Ég veit bara það sem ég les hérna á þessarri umræðu. Ef hann er búin að vera á kafi í mörg ár og á marga slæma \"vini\" og er eitthvað tæpur þá er gott fyrir hann að fara á sjóinn. Ef hann er á góðu róli og á marga góða vini sem hann getur treyst þá er líka gott fyrir hann að fara á sjóinn. Þeir sem neita mikið að fíkniefnum eru líklegir til að fara selja. Ef hann skuldar mikinn pening þá þarf hann tekjur til að borga þær, hvað er þá svona slæmt við það að fara á sjóinn? Ég sá svarið þitt hér að neðan, þú segir að menn fái góðar tekjur þá koma þeir í land og detta í það, það er ekki til alhæfing fyrir því."}, {"response_to": "11933308", "username": "Steina67", "message_id": "11936689", "user_id": "39274", "datetime": "2008-12-04 20:37:43", "datestring": "4. des. '08, kl: 20:37:43", "text": "Jæja já."}, {"response_to": "11936689", "username": "Jæja já", "message_id": "11936898", "user_id": "787", "datetime": "2008-12-04 20:50:21", "datestring": "4. des. '08, kl: 20:50:21", "text": "Nú er ég loksins að skilja þessi svör frá ert!"}, {"response_to": "11930565", "username": "Nette", "message_id": "11937015", "user_id": "61885", "datetime": "2008-12-04 20:58:24", "datestring": "4. des. '08, kl: 20:58:24", "text": "Bíddu hvaðan hefur þú það að það sé gott fyrir \"peyja\" að fara á sjó þegar þeir eru ný orðnir edrú?"}, {"response_to": "11937015", "username": "Jæja já", "message_id": "11937547", "user_id": "787", "datetime": "2008-12-04 21:31:43", "datestring": "4. des. '08, kl: 21:31:43", "text": "Andaðu með nefinu. Það eru ekki allir sem lenda í því að fara á sjóinn með rugludöllum. Ég vissi ekki alla söguna um son Steinu fyrr en í svarinu frá henni áðan."}, {"response_to": "11928582", "username": "kulukula", "message_id": "11929024", "user_id": "85736", "datetime": "2008-12-04 10:01:21", "datestring": "4. des. '08, kl: 10:01:21", "text": "Þetta var líka spurning sem kom í huga minn þegar ég las þetta. Hefði einmitt haldið að það að fara á sjóinn myndi bara gera honum gott, nóg vinna og lítill tími til að pæla í öðru. Það eru til margir bátar með góðum mönnum."}, {"response_to": "11927518", "username": "Piggy", "message_id": "11930673", "user_id": "33001", "datetime": "2008-12-04 12:38:20", "datestring": "4. des. '08, kl: 12:38:20", "text": "Ha! af hverju ekki á sjóinn?"}, {"response_to": "11930673", "username": "ert", "message_id": "11930741", "user_id": "37456", "datetime": "2008-12-04 12:44:52", "datestring": "4. des. '08, kl: 12:44:52", "text": "Lífstíllinn er ekki góður fyrir alkahólista.  Á sjónum þurfa þeir ekki að halda sér frá áfengi eða dópi - það er bara ekki í boði og þess vegna þurfa þeir ekkert að vinna í því að halda sér edrú, það gerist sjálfkrafa.  Mikil vinna, mikið álag.  Svo er farið í land og þá er gleði í mannskapnum gaman að vera komin heim, mikið spennufall, góð laun yfirleitt og einhver hluti áhafnarinnar fær sér í glas.  Þessi strákur er búin vera í þessari hringrás: edrú á sjó, fullur og dópaður í landi, edrú á sjó, fullur og dópaður í landi.  Þetta er munstur hjá honum.  Hann er búinn að vera edrú 6 mánuði og hann er örugglega ekki reiðubúinn að fara í aðstæður þar sem hann þarf að rjúfa munstur sem svona inngróið hjá honum og þar sem jafnvel aðrir eru í sama munstri."}, {"response_to": "11930741", "username": "Kristina Yang", "message_id": "11933318", "user_id": "87083", "datetime": "2008-12-04 16:17:51", "datestring": "4. des. '08, kl: 16:17:51", "text": "Tek heilshugar undir orð ert."}, {"response_to": "11930741", "username": "Steina67", "message_id": "11936706", "user_id": "39274", "datetime": "2008-12-04 20:38:33", "datestring": "4. des. '08, kl: 20:38:33", "text": "Nákvæmlega það sem ég vildi sagt hafa."}, {"response_to": "11927246", "username": "Grjona", "message_id": "11928612", "user_id": "18490", "datetime": "2008-12-04 09:11:35", "datestring": "4. des. '08, kl: 09:11:35", "text": "Láttu afa gamla sjá honum fyrir vinnu um tíma. Verst með fjandans sektina, fyrir hvað fékk hann hana, hraðakstur?"}, {"response_to": "11928612", "username": "sjelli", "message_id": "11928862", "user_id": "50366", "datetime": "2008-12-04 09:42:09", "datestring": "4. des. '08, kl: 09:42:09", "text": "Ef hann skuldar mörg hundruð þúsund í sekt þá er það varla hraðakstur.....og ef svo er þá spyr ég á hvaða hraða var drengurinn ?"}, {"response_to": "11928612", "username": "Askepot", "message_id": "11928895", "user_id": "35109", "datetime": "2008-12-04 09:46:00", "datestring": "4. des. '08, kl: 09:46:00", "text": "Hún segir það hér ofar, hann var tekinn 5 sinnum við að keyra undir áhrifum fíkniefna."}, {"response_to": "11928895", "username": "Grjona", "message_id": "11928904", "user_id": "18490", "datetime": "2008-12-04 09:46:59", "datestring": "4. des. '08, kl: 09:46:59", "text": "Ok, ég hef greinilega ekki lesið almennilega."}, {"response_to": "11927246", "username": "jólanna", "message_id": "11928915", "user_id": "36859", "datetime": "2008-12-04 09:49:08", "datestring": "4. des. '08, kl: 09:49:08", "text": "fortíðin hverfur ekkert þótt menn snúi við blaðinu"}, {"response_to": "11928915", "username": "Medister", "message_id": "11929155", "user_id": "46721", "datetime": "2008-12-04 10:14:19", "datestring": "4. des. '08, kl: 10:14:19", "text": "Nkl, fuullt af fólk í hans stöðu núna, nema er með fjölskyldu að sjá fyrir líka.  Hann er þó í fæði og húsnæði og fínum málum hvað það varðar."}, {"response_to": "11927246", "username": "kærleiksbjörn", "message_id": "11929330", "user_id": "11816", "datetime": "2008-12-04 10:31:48", "datestring": "4. des. '08, kl: 10:31:48", "text": "Mjög leiðinlegt að heyra þetta með son þinn steina67."}, {"response_to": "11929330", "username": "sjelli", "message_id": "11929455", "user_id": "50366", "datetime": "2008-12-04 10:42:01", "datestring": "4. des. '08, kl: 10:42:01", "text": "5 sinnum undir áhrifum fíkniefna ! ! og hann er hræddastur við að missa vinnuna....þakka Guði fyrir að hvorki ég eða börnin mín urða á vegi hans, ég er einmitt hræddust um að það gæti gerst að náin ættingi minn verði á vegi þeirra sem keyra undir áhrifum vímuefna."}, {"response_to": "11929455", "username": "Steina67", "message_id": "11929776", "user_id": "39274", "datetime": "2008-12-04 11:11:50", "datestring": "4. des. '08, kl: 11:11:50", "text": "Já veistu að ég þakka guði fyrir það sjálf að enginn hafi orðið fyrir honum og löggan stoppaði hann.  Það er náttúrulega ekki eðlilegt að keyra undir áhrifum."}, {"response_to": "11927246", "username": "Kúlusúkk", "message_id": "11930640", "user_id": "11253", "datetime": "2008-12-04 12:35:33", "datestring": "4. des. '08, kl: 12:35:33", "text": "Fara á sjó?"}, {"response_to": "11927246", "username": "hrafnyr", "message_id": "11933220", "user_id": "54218", "datetime": "2008-12-04 16:08:55", "datestring": "4. des. '08, kl: 16:08:55", "text": "oj, en ógeðslega fúlt... vonandi getur hann fundið sér eitthvað að gera, held að aðgerðarleysi sé það versta fyrir fólk sem er að halda sér edrú :S"}, {"response_to": "11933220", "username": "Arrtó", "message_id": "11934363", "user_id": "45464", "datetime": "2008-12-04 17:50:44", "datestring": "4. des. '08, kl: 17:50:44", "text": "Steina hann getur unnið af sér sektina í samfélagsþjónustu ef vararefsingin er minna en 6 mánuðir, hann þarf að sækja um það og uppfylla  skilyrðin.  Ef hann fær samfélagsþjónustu mætir hann ekki á hverjum degi heldur einn dag í viku, hann getur bara unnið af sér sektina, ekki málkostnað."}, {"response_to": "11934363", "username": "Steina67", "message_id": "11936729", "user_id": "39274", "datetime": "2008-12-04 20:39:42", "datestring": "4. des. '08, kl: 20:39:42", "text": "Takk fyrir þetta, minnir að vararefsingin sé 30 daga fangelsi ef hann borgar ekki."}, {"response_to": "11933220", "username": "Cat Lady", "message_id": "11935675", "user_id": "22771", "datetime": "2008-12-04 19:34:01", "datestring": "4. des. '08, kl: 19:34:01", "text": "Vorkenni barnafólki nú neira sem hafa ekki vinnu og nægar tekjur."}, {"response_to": "11935675", "username": "Askepot", "message_id": "11937305", "user_id": "35109", "datetime": "2008-12-04 21:16:46", "datestring": "4. des. '08, kl: 21:16:46", "text": "Er ekki hægt að vorkenna mörgum?"}, {"response_to": "11937305", "username": "ripprappogrupp", "message_id": "11937802", "user_id": "78173", "datetime": "2008-12-04 21:47:12", "datestring": "4. des. '08, kl: 21:47:12", "text": "frábært svar"}, {"response_to": "11927246", "username": "Cat Lady", "message_id": "11935657", "user_id": "22771", "datetime": "2008-12-04 19:32:50", "datestring": "4. des. '08, kl: 19:32:50", "text": "Steina vita börnin þín að þú setur allt um þeira líf hingað inn?"}, {"response_to": "11935657", "username": "Steina67", "message_id": "11936732", "user_id": "39274", "datetime": "2008-12-04 20:39:50", "datestring": "4. des. '08, kl: 20:39:50", "text": "Já"}, {"response_to": "11936732", "username": "Cat Lady", "message_id": "11937610", "user_id": "22771", "datetime": "2008-12-04 21:35:59", "datestring": "4. des. '08, kl: 21:35:59", "text": "Og er þeim sama? Hafa þau enga sjálsvirðingu?"}, {"response_to": "11937610", "username": "Asdis Halla", "message_id": "11937645", "user_id": "85381", "datetime": "2008-12-04 21:38:22", "datestring": "4. des. '08, kl: 21:38:22", "text": "Er hún að nafngreina þau?"}, {"response_to": "11937610", "username": "Askepot", "message_id": "11937731", "user_id": "35109", "datetime": "2008-12-04 21:42:39", "datestring": "4. des. '08, kl: 21:42:39", "text": "Fyrirgefðu fröken en þetta kemur úr hörðustu átt frá þér!"}, {"response_to": "11937731", "username": "Asdis Halla", "message_id": "11937751", "user_id": "85381", "datetime": "2008-12-04 21:43:40", "datestring": "4. des. '08, kl: 21:43:40", "text": "II"}, {"response_to": "11927246", "username": "Asdis Halla", "message_id": "11937588", "user_id": "85381", "datetime": "2008-12-04 21:34:40", "datestring": "4. des. '08, kl: 21:34:40", "text": "Það má líta á einn kost í þessu með sektina. Hann getur samið því hið opinbera er að sekta hann.En skil þig og aðallega hann vel."}]}
{"url": "https://bland.is/umraeda/utfra-atvinnuleysisbotaumraedunni-folk-sem-hefur-verid-andlega-veikt-/29509501/?page=2279", "date": "2012-11-14 10:51:04", "id": "29509501", "items": [{"text": "Það er smá umræða í atvinnuleysisbótaumræðunni um gat í ferilskrám.Segjum sem svo að einstaklingur hefur verið óvinnufær í einhver ár, t.d. vegna þunglyndis. Ef þið væruð slíkur einstaklingur og þú værir að koma þér aftur út á vinnumarkaðinn. Myndiru segja satt og rétt frá í atvinnuviðtalinu þegar þú værir spurð/ur?Myndir þú telja að þú ættir minni möguleika á að fá starfið vegna veikindasögunnar?", "title": "Útfrá atvinnuleysisbótaumræðunni - fólk sem hefur verið andlega veikt?", "username": "bleikirdagar", "message_id": "29509501", "user_id": "228874", "response_to": null, "datetime": "2012-11-14 10:51:04", "datestring": "14. nóv. '12, kl: 10:51:04"}, {"response_to": "29509501", "username": "Alpha❤", "message_id": "29509505", "user_id": "105727", "datetime": "2012-11-14 10:52:59", "datestring": "14. nóv. '12, kl: 10:52:59", "text": "Eg hef oft pælt í þessu lika og er með áhyggjur yfir þessu"}, {"response_to": "29509501", "username": "Helgust", "message_id": "29509507", "user_id": "147413", "datetime": "2012-11-14 10:53:43", "datestring": "14. nóv. '12, kl: 10:53:43", "text": "Ég myndi segja að ég hefði verið frá vinnu vegna persónulegra ástæðna."}, {"response_to": "29509507", "username": "bleikirdagar", "message_id": "29509510", "user_id": "228874", "datetime": "2012-11-14 10:54:38", "datestring": "14. nóv. '12, kl: 10:54:38", "text": "Það er góð lausn, einhvern vegin datt mér það ekki í hug, eins einfalt og þetta hljómar hjá þér."}, {"response_to": "29509510", "username": "Helgust", "message_id": "29509597", "user_id": "147413", "datetime": "2012-11-14 11:20:42", "datestring": "14. nóv. '12, kl: 11:20:42", "text": "Um að gera að hafa þetta einfalt, manni ber engin skylda til að deila persónulegum málum við þessar aðstæður."}, {"response_to": "29509501", "username": "trjástofn22", "message_id": "29509676", "user_id": "210105", "datetime": "2012-11-14 11:47:40", "datestring": "14. nóv. '12, kl: 11:47:40", "text": "Ég var ekkert spurð þegar ég fór í atvinnuviðtal, en ég sagði síðan frá þessu síðar af því ég þurfti að minnka við mig vinnu vegna þess að þunglyndið var aftur orðið slæmt hjá mér.."}, {"response_to": "29509676", "username": "bleikirdagar", "message_id": "29509702", "user_id": "228874", "datetime": "2012-11-14 11:55:54", "datestring": "14. nóv. '12, kl: 11:55:54", "text": "Já mér finnst það svolítið annað ef maður veikist eftir að maður er kominn með vinnuna. Skilningur er orðinn miklu meiri á andlegum veikindum og vonandi flestir yfirmenn farnir að sýna þeim skilning.  En æ, ég hef það á tilfinningunni að einstaklingar sem eiga sér svona sögu séu ekki beint eftirsóttir starfskraftar, sérstaklega ef það er ekki komin reynsla á batann."}, {"response_to": "29509702", "username": "trjástofn22", "message_id": "29509711", "user_id": "210105", "datetime": "2012-11-14 11:58:43", "datestring": "14. nóv. '12, kl: 11:58:43", "text": "Já.. ég skil þig vel sko. Ég var líka mjög smeyk við að segja frá þessu."}, {"response_to": "29509711", "username": "bleikirdagar", "message_id": "29509719", "user_id": "228874", "datetime": "2012-11-14 12:03:44", "datestring": "14. nóv. '12, kl: 12:03:44", "text": "Ég er ekki í þessum sporum samt þó ég hafi glímt við andleg veikindi. Ég er ekki í atvinnuleit en ég hef oft spáð í því hvernig fólk tækli svona mál. Það er ekkert mál fyrir þá sem hafa lent í slysi að segjast hafa lent í slysi og verið í þannig endurhæfingu, ég held að hver sá sem tæki atvinnuviðtal þætti það ekkert rosalega neikvætt. En endurhæfing eftir andleg veikindi, því miður allt annar handleggur held ég ... ennþá í það minnsta."}]}
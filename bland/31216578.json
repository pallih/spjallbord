{"url": "https://bland.is/umraeda/ogreint-barn-add-adhd-rad-oskast/31216578/?page=375", "date": "2015-10-21 10:06:48", "id": "31216578", "items": [{"text": "Nú á ég barn sem er að bíða eftir því að komast að í greiningu hjá Þroska og hegðunarmiðstöð. Það er komið með mat frá skóla og sálfræðing, mögulega ADD og ADHD. Ég er nánast 100% viss um að barnið mitt sé með þessar greiningar eftir því litla sem ég veit og hef lesið. Hvar get ég fengið aðstoð, hjálp, leiðbeiningar eitthvað sem ég get gert fyrir mig og barnið, áður en við endum bæði geðveik? Ég er orðin svo þreytt að þolinmæðin hefur ekki verið uppá marga fiska, og þráhyggjan eykst stöðugt hjá barninu yfir minnstu smámunum, barnið er nánast orðið vinalaust, því það er svo lélegt félagslega og er stanslaust uppá kant við allt og alla. Ég geri allt sem ég get, til að halda rammanum, rútínunni og hafa gaman og vera jákvæð, sem er svo erfitt því krakkinn er alltaf í fýlu. Ég þrái það svo heitt að sjá barnið mitt brosandi og glatt og hamingjusamt, svo sárt að horfa upp á barnið sitt svona.Einhver ráð fyrir mig, sem hefur gengið í gegnum þetta?  Barnið er í 3bekk", "title": "Ógreint barn, add/adhd Ráð óskast", "username": "spenntust", "message_id": "31216578", "user_id": "211801", "response_to": null, "datetime": "2015-10-21 10:06:48", "datestring": "21. okt. '15, kl: 10:06:48"}, {"response_to": "31216578", "username": "spenntust", "message_id": "31216580", "user_id": "211801", "datetime": "2015-10-21 10:07:47", "datestring": "21. okt. '15, kl: 10:07:47", "text": "Ógreint as in ekki með greinungu.... Hljómar svo ekki rétt þegar ég las fyrirsögnina hjá mér... Þið vitið hvað ég meina ;)"}, {"response_to": "31216580", "username": "spenntust", "message_id": "31216581", "user_id": "211801", "datetime": "2015-10-21 10:08:06", "datestring": "21. okt. '15, kl: 10:08:06", "text": "*Greiningu* Díses er óskrifandi í dag"}, {"response_to": "31216578", "username": "Tipzy", "message_id": "31216584", "user_id": "26838", "datetime": "2015-10-21 10:19:32", "datestring": "21. okt. '15, kl: 10:19:32", "text": "Sjónarhóll t.d og svo er grúbba á fb fyrir foreldra barna með adhd og skyldar raskanir, og svo er adhd.is"}, {"response_to": "31216584", "username": "spenntust", "message_id": "31216595", "user_id": "211801", "datetime": "2015-10-21 10:50:21", "datestring": "21. okt. '15, kl: 10:50:21", "text": "Ég er í grúbbunni á fb en hef ekki enn tjáð mig þar, en hef aðeins náð að fylgjast með umræðu þar og kannast við margt sem um er talað þar. Oh ég er bara svo óörugg með þetta, vil fara rétt að barninu mínu og hjálpa því að líða betur, en er svo ráðalaus. Takk fyrir þetta, ætla að skoða síðurnar og set mig jafnvel í samband við Sjónarhól :)"}, {"response_to": "31216578", "username": "saedis88", "message_id": "31216596", "user_id": "56492", "datetime": "2015-10-21 10:57:55", "datestring": "21. okt. '15, kl: 10:57:55", "text": "fær það ekki aðstoð í skólanum? dóttir mín er a´biðlista á þroska og hegðunarstöð en það byrjaði bara um leið og skilafundur með sálfræðingi var búið þá er alveg fullt prógram fyrir hana í leikskólanum og unnið með þetta strax."}, {"response_to": "31216596", "username": "spenntust", "message_id": "31216604", "user_id": "211801", "datetime": "2015-10-21 11:22:27", "datestring": "21. okt. '15, kl: 11:22:27", "text": "Vorum reyndar að byrja í nýjum skóla og gögnin eru komin þangað, en það er ekkert gert fyrir barnið ennþá í skólanum. Enginn stuðningur né annað. En mikið einblínt á óþekktina og truflunina sem barnið veldur í tíma. Í hinum skólanum var barnið í sérkennslu hálfan daginn, þar sem barnið vann í styttri lotum með færri börnum og hinn helminginn með bekknum sínum og það gekk mjög vel og sá að barnið mitt var í betra jafnvægi þannig. Núna er það líka vinalaust og mjög öryggislaust í nýja skólanum, en þó spennt að standa sig vel, en gengur þvi miður oft brösulega. Ég talaði um þetta við kennarana á fundi sem var nýlega en fékk lítil viðbrögð. Þar að ítreka þetta greinilega."}]}
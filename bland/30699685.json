{"url": "https://bland.is/umraeda/adlagad-namsefni-hja-barni-med-greiningu-/30699685/?page=1006", "date": "2014-05-28 13:23:45", "id": "30699685", "items": [{"text": "Ég á dóttur sem er að ljúka 8. bekk, hún er greind með ADHD og mótþróaþrjóskuröskun. Nú í vetur hefur hún verið með aðlagað námsefni í stærðfræði og fleiri greinum. Henni gengur vel í stærðfræðitímum og finnst særðfræði skemmtileg, hún tók lokapróf í stærðfræði nú um daginn og ég var að fá senda einkun  og hún fékk bara 3,1. Ég er mjög ósátt við þessa einkun á þeim forsendum að þetta á að heita aðlagað námsefni og ég taldi mér trú um að aðlagað námsefni væri námsefni sem er aðlagað að þörfum og getu einstaklingsins. Hvað finnst ykkur er ég útúr kú hérna með minn skilning á aðlöguðu námsefni eða er skólinn að bregðast hennar þörfum? Ég hef alltaf sagt stelpunni að fyrir mína hönd skiptir einkun úr prófi litlu, bara að ég viti að hún leggi sig alla fram við námsefni og geri sitt besta að það er það sem skiptir máli. Ég veit að hún lagði sig alla fram í þessu prófi og gerði sitt besta svo ég er ánægð með hana, en mér finnst bara skítt hennar vegna að hún fái svona lága einkun þegar hún lagði sig alla fram og svona lág tala dregur frekar úr áhuga og vilja  hjá henni heldur en að hvetja hana áfram.Veit í raun ekkert hvað ég get gert í þessu, fá fund með kennurum strax í haust er skólinn byrjar ?eða punga út fyrir einkakennslu?", "title": "Aðlagað námsefni hjá barni með greiningu.", "username": "sugarbabe", "message_id": "30699685", "user_id": "89617", "response_to": null, "datetime": "2014-05-28 13:23:45", "datestring": "28. maí '14, kl: 13:23:45"}, {"response_to": "30699685", "username": "joakiz", "message_id": "30699697", "user_id": "159839", "datetime": "2014-05-28 13:31:08", "datestring": "28. maí '14, kl: 13:31:08", "text": "það sem ég hugsa er að kennarar geta ekki bara hækkað einkunnir til þess eins að auka áhuga barnanna .."}, {"response_to": "30699697", "username": "sugarbabe", "message_id": "30699707", "user_id": "89617", "datetime": "2014-05-28 13:37:31", "datestring": "28. maí '14, kl: 13:37:31", "text": "Nei ég geri mér grein fyrir því, en ef námsefnið væri aðlagað að hennar þörfum (sem mér finnst það ekki gera núna) þá fengi hún kanski hærri einkun í prófum."}, {"response_to": "30699685", "username": "strákamamma", "message_id": "30699704", "user_id": "11836", "datetime": "2014-05-28 13:36:43", "datestring": "28. maí '14, kl: 13:36:43", "text": "held þú ættir að senda kennaranum póst og spyrja hvar kennarinn hheldur að vandamálið liggi, hvort námsefnið sé of þungt eða hvort stelpan bara vilji/geti ekki lært þetta og svoleiðis"}, {"response_to": "30699704", "username": "sugarbabe", "message_id": "30699708", "user_id": "89617", "datetime": "2014-05-28 13:38:32", "datestring": "28. maí '14, kl: 13:38:32", "text": "Já takk fyrir þetta, ætla að gera það :)"}, {"response_to": "30699685", "username": "Ígibú", "message_id": "30699709", "user_id": "37888", "datetime": "2014-05-28 13:38:36", "datestring": "28. maí '14, kl: 13:38:36", "text": "Ég held að þú ættir að tala við kennarann og fá skýringu á einkunninni, þ.e. hvert vandamálið sé og finna leiðir til að vinna með það."}, {"response_to": "30699709", "username": "sugarbabe", "message_id": "30699726", "user_id": "89617", "datetime": "2014-05-28 13:45:26", "datestring": "28. maí '14, kl: 13:45:26", "text": "Nei enda var það ekki það sem ég átti við að kennari gæfi meira en prófið seigir til um, en þau sem eru í aðlöguðu námsefni eru ekki að fá sömu próf og þau sem er ekki með aðlagað námsefni,"}, {"response_to": "30699726", "username": "Ígibú", "message_id": "30699783", "user_id": "37888", "datetime": "2014-05-28 14:26:46", "datestring": "28. maí '14, kl: 14:26:46", "text": "Nei en ef hún hefur fengið próf miðað við sitt námsefni þá er eitthvað sem þarf að vinna sérstaklega í. Hvort sem það er getan til að taka próf, eða hreinlega að hún er ekki að skilja efnið sem er vandamálið."}, {"response_to": "30699783", "username": "sugarbabe", "message_id": "30699791", "user_id": "89617", "datetime": "2014-05-28 14:30:31", "datestring": "28. maí '14, kl: 14:30:31", "text": "Já ég hef alltaf hrósað henni því ég veit hún leggur sig fram og reynir sitt besta."}, {"response_to": "30699685", "username": "Grjona", "message_id": "30699746", "user_id": "18490", "datetime": "2014-05-28 13:58:50", "datestring": "28. maí '14, kl: 13:58:50", "text": "Ætli einkunnin miðist þá við námsefnið sem hinir nemendurnir eru með en ekki námsefnið sem hún var með?"}, {"response_to": "30699746", "username": "sugarbabe", "message_id": "30699752", "user_id": "89617", "datetime": "2014-05-28 14:03:38", "datestring": "28. maí '14, kl: 14:03:38", "text": "Nei ég held að hún miðist við hennar námsefni,annars er ég ekki viss hef alltaf gengið út frá því að hún miðist við hennar námsefni, en ég er kanski bara algjörlega úti á  túni hérna :/ ætla allavega að hafa samband við skóla og ræða þetta við kennara."}, {"response_to": "30699752", "username": "Grjona", "message_id": "30699756", "user_id": "18490", "datetime": "2014-05-28 14:04:08", "datestring": "28. maí '14, kl: 14:04:08", "text": "Fáðu skýringu á þessu, ágætt að byrja á þvi."}, {"response_to": "30699685", "username": "presto", "message_id": "30699763", "user_id": "7653", "datetime": "2014-05-28 14:10:40", "datestring": "28. maí '14, kl: 14:10:40", "text": "Það er alveg sjálfsaagt að leita skýringa þar sem barnið hefur sýnt áhuga (og þá vonandi framfarir!) er þetta einkunn m.v aðlagað námsefni eða m.v fullar kröfur? Er barnið svona langt frá því að ráða við námsefni 8. Bekkjar þrátt fyrir áhuga og stuðning? Hvað er þá best að gera næsta ár? Endurtaka námsefni þessa árs eða?"}, {"response_to": "30699763", "username": "sugarbabe", "message_id": "30699768", "user_id": "89617", "datetime": "2014-05-28 14:12:36", "datestring": "28. maí '14, kl: 14:12:36", "text": "Já takk, ætla að leita skýringa á þessu sem þú nefnir."}, {"response_to": "30699685", "username": "huggy", "message_id": "30699769", "user_id": "470", "datetime": "2014-05-28 14:12:52", "datestring": "28. maí '14, kl: 14:12:52", "text": "Er sjens að vandinn sé vangeta barnsins til að taka próf? Ég er með adhd og næ oftar en ekki að klúðra prófum vegna þess að pressan gerir það að verkum að ég næ engri einbeitningu."}, {"response_to": "30699769", "username": "sugarbabe", "message_id": "30699780", "user_id": "89617", "datetime": "2014-05-28 14:24:47", "datestring": "28. maí '14, kl: 14:24:47", "text": "Já það er alveg örugglega líka málið nefnilega, ég er sjálf með greiningu og ég man að prófin voru algjört hell fyrir mig og ég gat aldrei munað neitt þegar kom að prófum."}, {"response_to": "30699685", "username": "Vestur port", "message_id": "30699792", "user_id": "272232", "datetime": "2014-05-28 14:30:47", "datestring": "28. maí '14, kl: 14:30:47", "text": "Kannaðu hvað hún er nákvæmlega að læra og skoðaðu hvort þú getir fundið auka námsefni, Youtube vídeó, Ipad öpp eða annað sem gæti skerpt á skilningnum. Svo er alveg spurning um að splæsa í einkakennslu en bara ef þú getur fundið einhvern sem kann að hugsa aðeins út fyrir kassann og þekkir aðrar kennsluaðferðir en þessa venjulegu."}, {"response_to": "30699792", "username": "sugarbabe", "message_id": "30699834", "user_id": "89617", "datetime": "2014-05-28 14:50:43", "datestring": "28. maí '14, kl: 14:50:43", "text": "Já takk fyrir þetta, hafði aldrei dottið youtube og ipad öpp í hug, ætla sko að kanna það :)"}, {"response_to": "30699834", "username": "Vestur port", "message_id": "30699840", "user_id": "272232", "datetime": "2014-05-28 14:55:54", "datestring": "28. maí '14, kl: 14:55:54", "text": ""}, {"response_to": "30699840", "username": "Vestur port", "message_id": "30699842", "user_id": "272232", "datetime": "2014-05-28 14:56:27", "datestring": "28. maí '14, kl: 14:56:27", "text": "Linkurinn á íslenska efnið á Youtube er playlisti, sérð það ef þú smellir á linkinn."}, {"response_to": "30699840", "username": "sugarbabe", "message_id": "30699845", "user_id": "89617", "datetime": "2014-05-28 14:58:27", "datestring": "28. maí '14, kl: 14:58:27", "text": "Snilld!! takk fyrir þetta :)"}, {"response_to": "30699845", "username": "Vestur port", "message_id": "30699864", "user_id": "272232", "datetime": "2014-05-28 15:16:23", "datestring": "28. maí '14, kl: 15:16:23", "text": "Ekki málið, þú gætir jafnvel þurft að skoða námsefni fyrir enn yngri bekki. Ef það vantar eitthvað inn í grunnkunnáttuna í stærðfræði þá er mjög erfitt að ætla að fara að læra eitthvað fyrir lengra komna. Gæti verið góð hugmynd að kanna hvort hún hafi yfirleitt góð tök á hlutum eins og deilingu, margföldun og fleiru. Það eru ótrúlega margir krakkar sem sleppa í gegn án þess að læra þetta almennilega en svona myndbönd eru yfirleitt auðveldari en bækur þegar það þarf að koma þeim í skilning um þetta."}]}
{"url": "https://bland.is/umraeda/ofnaemi-fyrir-wifi-/31268774/?page=306", "date": "2016-01-24 00:02:59", "id": "31268774", "items": [{"text": "Ég veit ekki hvað er að gerast fyrir mig, hvort þetta sé stress eða eitthvað annað. Fyrir nokkrum mánuðum byrjaði ég að finna fyrir kláða uppúr þurru sem var verstur á kvöldin þegar ég var að fara að sofa. Ég prófaði að fara til ofnæmislæknis því mig grunaði að ég væri með ofnæmi fyrir einhverju heima(myglugró, rykmaur eða einhverju slíku). Svo reyndist ekki vera, sennilega var þetta húðþurrkur var mér sagt, það róaði mig og þetta hætti eftir það.Nokkru eftir það fór ég að finna fyrir óróleika á kvöldin uppí rúmi, ég vissi ekki hvað þetta var en fann eins og kláða eða sting í húðinni, svipað og maður fær af ullarpeysu. Þetta ágerðist og ágerðist og ég byrjaði að finna þetta á daginn líka en alltaf bara heima. Ég prófaði eitt kvöldið þegar þetta byrjaði að taka rafmagnið af svefnherberginu og vitir menn ég gat sofið, ég fann ekki fyrir kláða, Hinsvegar var ég með sömu einkenni annars staðar í húsinu t.a.m við tölvuborðið í stofunni. Ég prófaði að minnka WiFi sendistyrkinn úr modeminu hjá mér niður í 50% og setja það niður á gólf þar sem modemið var alltaf uppá tölvuborðinu við hliðina á mér. Mér fannst ég finna töluverðan mun við tölvuna eftir það.Þetta breytti þó ekki þeirri staðreynd að ég fann einkenni þegar ég var búinn að leggjast uppí rúm og ég vildi helst ekki taka öryggið af herberginu öll kvöld sérstaklega þar sem öryggið slær út baðherbergið líka þannig að heimilisfólkið getur ekki kveikt ljós inná baðherbergi á næturna. Ég fór því að prófa taka tæki úr sambandi heima sem ég taldi að gæfi frá sér mesta rafmengun t.d hleðslutæki, straumbreyta og fleira. Ég fann fyrir miklum mun þegar ég tók heimasímann úr sambandi sem er þráðlaus sími. Mér leið betur þar sem ég get lifað án þráðlaus heimasíma, daginn eftir byrjaði ég að finna fyrir vægum einkennum aftur.Nú veit ég ekki mitt rjúkandi ráð, einkennin virðast vera að magnast, ég er jafnvel farinn að finna fyrir sviða í húðinni, samt eru engin útbrot, roði eða bólur að sjá. Ég er búinn að prófa rakakrem, það slær á kláðann að mestu en ekki stinginn. Það sem verra er að ég er farinn að finna þetta í vinnunni líka eftir að ég flutti starfstöðina mína yfir í annan hluta á byggingunni (vinn við tölu). Það virðist allt benda til þess að rafsegulbylgjur eða bylgjur frá WiFI séu að valda þessu, hinsvegar má vera að húðin á mér sé viðkvæmari fyrir áreiti út af öðrum kvillum t.d stressi og kvíða. Ég trúi þessu varla sjálfur en ætli að þráðlausa tæknin sé kannski ekki eins skaðlaus og maður heldur?Afsakið þessa langloku, langaði bara að létta af mér þar sem þetta er búið að vera helvíti. Ég fæ vonandi einhver svör frá lækninum, búinn að fara í blóðrannsókn, bíð eftir tíma hjá lækninum til að fá niðurstöður. Svo seinna á ég tíma hjá húðlækni. Fjandinn hafi það ef ég er með ofnæmi fyrir WiFi", "title": "Ofnæmi fyrir WiFI?", "username": "tralli10", "message_id": "31268774", "user_id": "252875", "response_to": null, "datetime": "2016-01-24 00:02:59", "datestring": "24. jan. '16, kl: 00:02:59"}, {"response_to": "31268774", "username": "Fuzknes", "message_id": "31268779", "user_id": "175638", "datetime": "2016-01-24 00:16:27", "datestring": "24. jan. '16, kl: 00:16:27", "text": "Þú kemur fyrir wifi ráter undir rúminu þínu og færð einhvern til að hafa hann í sambandi eða ekki, mismunandi nætur án þess að þú vitir hvort er."}, {"response_to": "31268779", "username": "tralli10", "message_id": "31268792", "user_id": "252875", "datetime": "2016-01-24 00:43:20", "datestring": "24. jan. '16, kl: 00:43:20", "text": "Ég gerði svipaða tilraun ég fékk kærustuna til að ákveða hvort hún tæki rafmagnið af herberginu eða ekki nokkrar nætur. Vandamálið er bara að einkennin eru svo mismunandi frá degi til dags, þau eru síbreytileg yfir daginn líka."}, {"response_to": "31268774", "username": "Kisukall", "message_id": "31268780", "user_id": "166393", "datetime": "2016-01-24 00:16:51", "datestring": "24. jan. '16, kl: 00:16:51", "text": "Þessi er góður."}, {"response_to": "31268780", "username": "tralli10", "message_id": "31268790", "user_id": "252875", "datetime": "2016-01-24 00:39:34", "datestring": "24. jan. '16, kl: 00:39:34", "text": "Er hver góður?"}, {"response_to": "31268790", "username": "Kisukall", "message_id": "31268797", "user_id": "166393", "datetime": "2016-01-24 01:09:50", "datestring": "24. jan. '16, kl: 01:09:50", "text": "Prófaðu pevaryl og álpappír. Eða kaldan bakstur með lósjóni og sítrónusafa. Þrælvirkar á svona bylgjur."}, {"response_to": "31268774", "username": "Skreamer", "message_id": "31268793", "user_id": "173840", "datetime": "2016-01-24 00:51:52", "datestring": "24. jan. '16, kl: 00:51:52", "text": "Gæti verið of mikið af Jónum í svefnherberginu hjá þér, gætir prófað að láta af Jóna íbúðina hjá þér og ættir að prófa að fá þér álteppi til að setja undir lakið hjá þér.  Það gæti verndað þig fyrir Jónum og eitrunaráhrifum frá Wifi bylgjum.  Ég fæ oft ofnæmiseinkenni frá músarnotkun, þetta er bölvað helvíti.  Þá þarf ég að leggja hendina á mér í Kalii Permanganate bleyti og bera sterakrem á hana á eftir.  Það sem margir eru ekki að segja þér með þvottaefni er að það getur hlaðið rúmfötin þín af Jónum og þegar þær komast í snertingu við Wifi bylgjur getur það valdið húðertingu."}, {"response_to": "31268774", "username": "dong", "message_id": "31268828", "user_id": "145363", "datetime": "2016-01-24 02:11:43", "datestring": "24. jan. '16, kl: 02:11:43", "text": "Mér finnst nú þetta ekkert til þess að gera grín að"}, {"response_to": "31268828", "username": "Triangle", "message_id": "31268834", "user_id": "127205", "datetime": "2016-01-24 03:00:15", "datestring": "24. jan. '16, kl: 03:00:15", "text": "Um. Gervihnattadiskur sem fólk setur upp sendir ekkert frá sér. Hann er passíft tæki sem nemur merki sem er hvorteðer alltaf verið að senda á mann."}, {"response_to": "31268834", "username": "Fuzknes", "message_id": "31268839", "user_id": "175638", "datetime": "2016-01-24 03:11:49", "datestring": "24. jan. '16, kl: 03:11:49", "text": "rétt, gervihnattadiskur er álíka líklegur og reiðhjól til að valda 'rafmengun'"}, {"response_to": "31268834", "username": "dong", "message_id": "31268912", "user_id": "145363", "datetime": "2016-01-24 12:58:19", "datestring": "24. jan. '16, kl: 12:58:19", "text": "Viltu þá meina að pabbi minn sé  ímynunarveikur  ?"}, {"response_to": "31268912", "username": "Triangle", "message_id": "31268959", "user_id": "127205", "datetime": "2016-01-24 14:20:30", "datestring": "24. jan. '16, kl: 14:20:30", "text": ""}, {"response_to": "31268959", "username": "dong", "message_id": "31268972", "user_id": "145363", "datetime": "2016-01-24 14:27:40", "datestring": "24. jan. '16, kl: 14:27:40", "text": "Heppin er ég að vera illa læs á ensku.  Skil ekkert hvað þarna stendur."}, {"response_to": "31268972", "username": "Triangle", "message_id": "31268973", "user_id": "127205", "datetime": "2016-01-24 14:28:28", "datestring": "24. jan. '16, kl: 14:28:28", "text": "Ef þú trúir einhverju svona, þá eru alveg líkur á því að þú finnir fyrir alvöru líkamlegum einkennum."}, {"response_to": "31268973", "username": "dong", "message_id": "31268976", "user_id": "145363", "datetime": "2016-01-24 14:31:50", "datestring": "24. jan. '16, kl: 14:31:50", "text": "Heldur þú að pabbi minn hafi trúað einhverju áður en diskurinn var settur upp  ?  Eða heldur þú að hann hafi bara trúað að diskurinn hafi verið vandamálið eftir að hann var fjarlægður.  Þú ert samt að segja mér að pabbi minn sé ímyndurnarveikur."}, {"response_to": "31268976", "username": "musamamma", "message_id": "31269039", "user_id": "79025", "datetime": "2016-01-24 17:02:13", "datestring": "24. jan. '16, kl: 17:02:13", "text": "Það er ekki öruggt að diskurinn hafi verið orsökin, læknar eru ekki óskeikulir."}, {"response_to": "31268959", "username": "tralli10", "message_id": "31269105", "user_id": "252875", "datetime": "2016-01-24 19:09:42", "datestring": "24. jan. '16, kl: 19:09:42", "text": "Ég held að þú sér að meina Nocebo"}, {"response_to": "31269105", "username": "Triangle", "message_id": "31269181", "user_id": "127205", "datetime": "2016-01-24 20:57:07", "datestring": "24. jan. '16, kl: 20:57:07", "text": "Nii, ég meina placebo. Hugtakið \"nocebo\" er meingallað -- og ástæðurnar fyrir því eru listaðar í linknum þínum."}, {"response_to": "31268912", "username": "Fuzknes", "message_id": "31268980", "user_id": "175638", "datetime": "2016-01-24 14:33:36", "datestring": "24. jan. '16, kl: 14:33:36", "text": "Líkamleg einkenni sem orsakast af hugarburði ?"}, {"response_to": "31268828", "username": "Fuzknes", "message_id": "31268837", "user_id": "175638", "datetime": "2016-01-24 03:09:07", "datestring": "24. jan. '16, kl: 03:09:07", "text": "var ekki einhver kona sem varð fárveik farsímasendir var settur upp nálægt húsinu hennar? seinna kom í ljós að það líðu einhverjir mánuðir frá uppsetningu þar til kveikt var á dótinu!"}, {"response_to": "31268774", "username": "ullarmold", "message_id": "31268836", "user_id": "296277", "datetime": "2016-01-24 03:07:34", "datestring": "24. jan. '16, kl: 03:07:34", "text": "hef lesið um stelpu sem þjáist af svona"}, {"response_to": "31268774", "username": "lalía", "message_id": "31268857", "user_id": "62489", "datetime": "2016-01-24 08:43:33", "datestring": "24. jan. '16, kl: 08:43:33", "text": "Ef þú heyrir hófatak, heldurðu þá að það séu sebrahestar á ferðinni? Ef það er enginn ofnæmisvaldur er alveg eins líklegt að þetta sé óútskýrt tilfelli af 'urticaria' (veit ekki hvað það heitir á íslensku, en ég er sjálf að díla við þetta), það er ekkert óalgengt að þetta poppi allt í einu upp og hefur verið þekkt mun lengur en Wifi hefur verið til. Spurðu lækninn þinn út í þetta áður en þú ferð að lifa Amish lífi..."}, {"response_to": "31268857", "username": "tralli10", "message_id": "31268900", "user_id": "252875", "datetime": "2016-01-24 12:30:13", "datestring": "24. jan. '16, kl: 12:30:13", "text": "Það er engin að tala um að fara lifa amish lífi, en þetta er greinilega að angra mig og ég er ekki líklegur til að ímynda mér svona hluti. Það eru líka fleiri hlutir en WiFi sem gefa frá sér rafsegulbylgjur."}, {"response_to": "31268774", "username": "GrouchoMarxisti", "message_id": "31269076", "user_id": "282590", "datetime": "2016-01-24 18:06:16", "datestring": "24. jan. '16, kl: 18:06:16", "text": "Wi-Fi ofnæmi er ekki til."}, {"response_to": "31269076", "username": "tralli10", "message_id": "31269108", "user_id": "252875", "datetime": "2016-01-24 19:11:04", "datestring": "24. jan. '16, kl: 19:11:04", "text": "Það er gott að heyra, jæja þá er það útkljáð, alveg eins og tóbak var ekki skaðlegt fyrir 30 árum"}, {"response_to": "31269108", "username": "GrouchoMarxisti", "message_id": "31269114", "user_id": "282590", "datetime": "2016-01-24 19:25:37", "datestring": "24. jan. '16, kl: 19:25:37", "text": "Það hafa verið gerðir margir tugir rannsókna á WiFi og rafsviða ofnæmi en aldrei tekist að sýna fram á nein tengsl milli þeirra einkenna sem fólk kveðst finna fyrir og raftækja. Fólk sem heldur að það sé með svona ofnæmi er líklega með einhvern raunverulegan sjúkdóm en er að tengja einkennin ranglega við þetta ofnæmi sem er ekki til eða þá að einkennin eru algerlega sálfræðileg."}, {"response_to": "31269108", "username": "GrouchoMarxisti", "message_id": "31269151", "user_id": "282590", "datetime": "2016-01-24 20:07:25", "datestring": "24. jan. '16, kl: 20:07:25", "text": "Tóbak var skaðlegt fyrir 30 árum. Fyrstu rannsóknirnar sem sýndu tengsl milli tóbaks og krabbameins eru næstum 80 ára gamlar. Þessi tengsl urðu þó ekki almenn vitneskja fyrr en í kringum 1960."}]}
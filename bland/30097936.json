{"url": "https://bland.is/umraeda/steypuvidgerdir-og-malun-i-thribyli-kostnadur-/30097936/?page=1661", "date": "2013-06-25 15:53:15", "id": "30097936", "items": [{"text": "Bý í kjallaraíbúð í þríbýlishúsi í Hlíðunum og nágrannarnir hafa verið að ræða um að fara í framkvæmdir á húsinu. þarf að laga steypuna aðeins (kemur víst raki inn í svefnherbergisvegg), mála og svo þarf víst að skipta um 4 þakplötur. Ég er ekkert syndandi í seðlum akkúrat núna og hef miklar áhyggjur af kostnaðinum. Veit einhver hvað svona viðgerðir geta kostað? Veit að verðið fer mikið eftir því hvað þarf nákvæmlega að gera, en einhver hugmynd um kostnað væri góð. Er þetta 1 milljón á íbúð? 3 milljónir?", "title": "Steypuviðgerðir og málun í þríbýli - kostnaður?", "username": "papamia", "message_id": "30097936", "user_id": "87862", "response_to": null, "datetime": "2013-06-25 15:53:15", "datestring": "25. jún. '13, kl: 15:53:15"}, {"response_to": "30097936", "username": "iþogas", "message_id": "30097980", "user_id": "15002", "datetime": "2013-06-25 16:31:18", "datestring": "25. jún. '13, kl: 16:31:18", "text": "Veit ekkert með kostnaðinn en vildi bara koma því að, ef þú vissir það ekki nú þegar, að svona framkvæmdir skiptast ekki jafnt á íbúðir heldur fer það eftir eignarhlut í húsinu. Við erum t.d. í þríbýli og með 22% eignarhlut (minnsta íbúðin) og borgum því \"bara\" 22% af sameiginlegum kostnaði."}, {"response_to": "30097936", "username": "gudlauganna", "message_id": "30098759", "user_id": "91853", "datetime": "2013-06-25 21:43:07", "datestring": "25. jún. '13, kl: 21:43:07", "text": "við vorum í þríbýli, gerðum eitthvað svipað í fyrra (samt mjög mismunandi hvað þarf að gera), borguðum um 700 þúsund á íbúð (nokkuð jafnstórar)."}, {"response_to": "30097936", "username": "rafvirki", "message_id": "30098851", "user_id": "9368", "datetime": "2013-06-25 22:13:20", "datestring": "25. jún. '13, kl: 22:13:20", "text": "500 til 1.300  fer eftir hvað mikið þarf að gera.  Þetta er hluti af því að eiga húsnæði.  Þú mátt reikna með amk. 1.5% til 2%  á ári af íbúðarverði fari í viðhald utanhús.  Sum árin ekkert en önnur ár meira."}, {"response_to": "30097936", "username": "Helgen berger", "message_id": "30098868", "user_id": "243430", "datetime": "2013-06-25 22:17:39", "datestring": "25. jún. '13, kl: 22:17:39", "text": "Þið borgið minnst ef þið eruð með minnstu íbúðina, eruð þið ekki með hússjóð?"}, {"response_to": "30097936", "username": "steingerdi", "message_id": "30099092", "user_id": "99352", "datetime": "2013-06-25 23:31:04", "datestring": "25. jún. '13, kl: 23:31:04", "text": "Um þetta gilda lög um fjöleignahús:"}, {"response_to": "30097936", "username": "everbeensobored...", "message_id": "30099135", "user_id": "197119", "datetime": "2013-06-25 23:49:37", "datestring": "25. jún. '13, kl: 23:49:37", "text": "Bý í Hlíðunum í 4býli, í kjallara. Steypan var löguð hjá okkur, skipt um ónýta glugga, skipt um rennur og húsið steinað upp. Minn hluti var tæpar 1.7 mill."}]}
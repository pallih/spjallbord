{"url": "https://bland.is/umraeda/ad-komast-yfir-astarsorg/29524580/?page=2246", "date": "2012-11-19 15:00:21", "id": "29524580", "items": [{"text": "Þið sem hafið lent í ástarsorg. Hversu langan tíma tók það að komast yfir það?Og hvað gerðuð þið til að láta ykkur líða betur?Ég og kærastinn minn hættum saman fyrir rúmum 2 mánuðum og núna er hann komin með nýja. Vorum saman í 5 ár og því finnst mér hrikalegt að hugsa til þess að það sé komin ný stelpa í minn stað á svona stuttum tíma.Get ekki hætt að velta mér uppúr þessu og líða illa. Næ ekkert að skemmta mér þó ég fari út á lífið því ég hugsa bara um hann. Ég næ ekki einu sinni að einbeita mér í daglega lífinu því ég hugsa svo mikið um þetta og vil bara vera heima og láta mér líða illa.Hvað er hægt að gera? Ég sé ekkert fram á að komast yfir þetta næstum því strax :(", "title": "að komast yfir ástarsorg", "username": "novus", "message_id": "29524580", "user_id": "229667", "response_to": null, "datetime": "2012-11-19 15:00:21", "datestring": "19. nóv. '12, kl: 15:00:21"}, {"response_to": "29524580", "username": "vidarina", "message_id": "29524592", "user_id": "64003", "datetime": "2012-11-19 15:04:02", "datestring": "19. nóv. '12, kl: 15:04:02", "text": "Knús á þig, þetta tekur skiljanlega á þig."}, {"response_to": "29524592", "username": "Carrie  Bradshaw", "message_id": "29526952", "user_id": "91564", "datetime": "2012-11-20 10:34:50", "datestring": "20. nóv. '12, kl: 10:34:50", "text": "Mig langar að bæta við þetta svar... þ.e. \"reyna að fara eins mikið út og þú getur\" = ekki að fara út að djamma :) Ef einhverjir hlutir hafa setið á hakanum, eða ef það er eitthvað sem þig hefur alltaf langað til að prufa eða gera.... Þá er tíminn núna! Byggja upp eitthvað sem þú tengir ekki við hann, nýtt andrúmsloft og ný upplifun sem þú átt ein með sjálfri þér."}, {"response_to": "29524580", "username": "fjölmenning", "message_id": "29524595", "user_id": "192363", "datetime": "2012-11-19 15:07:17", "datestring": "19. nóv. '12, kl: 15:07:17", "text": "Þú munt ekki komast yfir þetta strax. Ástarsorg tekur tíma. Hann er frekar ómerkilegur pappír að vera strax kominn með nýja kærustu og þú munt sjá það seinna. Þangað til skaltu láta hverjum degi nægja sína þjáningu, reyna að hugsa vel um þig og sækja í fólk og athafnir sem næra þig. Svo kemur að því að hver dagur er betri en í gær og þannig heldur það áfram, með bakslögum þó. Leyfðu þér að vera heima og láta þér líða illa í einhvern tíma, svo þarftu að rífa þig upp og hugsa um sjálfa þig. Það verður ekki vikist undan sorg og því er betra að leyfa henni að hafa sinn gang. Gangi þér vel."}, {"response_to": "29524595", "username": "novus", "message_id": "29524634", "user_id": "229667", "datetime": "2012-11-19 15:18:33", "datestring": "19. nóv. '12, kl: 15:18:33", "text": "takk fyrir svarið. Já skil ekki hvernig hann getur verið svona snöggur að finna sér nýja."}, {"response_to": "29524634", "username": "Helen A", "message_id": "29526150", "user_id": "127645", "datetime": "2012-11-19 22:32:42", "datestring": "19. nóv. '12, kl: 22:32:42", "text": "Ég verð að vera ósammála og segja að mér finnst hann ekkert ómerkilegur pappír fyrir það eitt að vera kominn með aðra. Þið eruð hætt saman og hann kominn með nýja. Tímasetningin ætti ekki að skipta neinu máli eftir að fólk er hætt saman, hann mætti þannig lagað fara 1 mínútu eftir að þið endið ykkar samband og byrjað með þeirri næstu."}, {"response_to": "29524595", "username": "fabia69", "message_id": "29526426", "user_id": "74289", "datetime": "2012-11-20 00:30:30", "datestring": "20. nóv. '12, kl: 00:30:30", "text": "bíddu nú við er eitthver tímasetninig á hvenær maður má halda áfram með líf sitt eftir sambandslit .....þau eru hætt saman og henni kemur hans líf ekki við lengur og ekki eins og hann hafi haldið framhjá henni svo róleg á dómhörkuni"}, {"response_to": "29524595", "username": "gudlauganna", "message_id": "29526845", "user_id": "91853", "datetime": "2012-11-20 09:44:14", "datestring": "20. nóv. '12, kl: 09:44:14", "text": "ómerkilegur pappír? get nú ekki sagt að þetta segi neitt um það. Og þeir sem segja að þau hætti þá fljótt saman, hafa ekkert fyrir sér í því. Stundum eru hlutirnir bara svona. Eftir að ég hætti með kærasta mínum til 7 ára, þá ætlaði ég nú aldeilis að vera karlalaus, hitti svo manninn minn í partý-i mánuði seinna og hér erum við enn, 15 árum og 3 börnum og hundi síðar."}, {"response_to": "29524595", "username": "Lilith", "message_id": "29527529", "user_id": "5041", "datetime": "2012-11-20 13:52:34", "datestring": "20. nóv. '12, kl: 13:52:34", "text": "Afhverju er hann eitthvað ómerkilegur pappír? Fólk er bara misjafnt. Fyrir suma er þeta leið til að vinna sig úr gamla sambandinu. Eru einhverjar reglur um hvenær maður má fara að deita aftur?"}, {"response_to": "29524580", "username": "BlerWitch", "message_id": "29524598", "user_id": "85723", "datetime": "2012-11-19 15:08:44", "datestring": "19. nóv. '12, kl: 15:08:44", "text": "Ástarsorg er verst í heimi og þú átt samúð mína alla :(  Mitt ráð er að hafa nóg fyrir stafni og smám saman nærðu að hætta að hugsa um þetta stutta stund í einu (því jú, maður hugsar ekki um neitt annað lengi vel) og svo fer að líða lengra á milli. Reyna að gera skemmtilega hluti þó skemmtanagildið sé takmarkað. Og leyfa þér að sakna og syrgja og vera reið og bara hleypa öllum tilfinningunum að öðru hverju en ekki festast í þeim. Smám saman fer manni að líða betur en þetta getur tekið tíma og því miður er engin leið framhjá þessu ferli."}, {"response_to": "29524580", "username": "minx", "message_id": "29524665", "user_id": "25180", "datetime": "2012-11-19 15:24:14", "datestring": "19. nóv. '12, kl: 15:24:14", "text": ""}, {"response_to": "29524580", "username": "Liza Marklund", "message_id": "29525022", "user_id": "205252", "datetime": "2012-11-19 17:09:44", "datestring": "19. nóv. '12, kl: 17:09:44", "text": "Knús og kram. Þetta er algjört hell og það vita bara þeir sem hafa upplifað.  Ég fékk gott ráð hér þegar ég var að ganga í gegnum það sama.  Bara að hugsa um þig sjálfa, rækta þig og gera eitthvað gott fyrir þig, umgangast skemmtilegt fólk þó svo að þér finnist þú ekki skemmtilegur félagskapur.  Svo einn daginn fattarðu að þú ert ekki lengur að hugsa til hans.  Þetta mun batna...trúðu mér.."}, {"response_to": "29524580", "username": "aurikp", "message_id": "29525245", "user_id": "180802", "datetime": "2012-11-19 18:17:50", "datestring": "19. nóv. '12, kl: 18:17:50", "text": "Ég þekki þetta hef upplifað tvær ástarsorgir. En eins og margar hafa sagt, þá kemur í ljós seinna meir að hann hefur ekki verið sá rétti fyrir þig fyrst þið eruð hætt saman. Þetta var líka eins hjá mér minn fyrsti fékk sér kærustu strax eða mánuði seinna,ekki gaman. En það sem ég gerði ég fór að lifa lífinu. Farðu út,t.d. í dekur, klippingu. Gerðu eitthvað fyrir sjálfa þig, ég komst loksins í gott samband þegar ég fór að læra að þekkja sjálfa mig. Fór strax að hreyfa mig mikið, kíkti í ræktina, sund og út að hjóla.Var dugleg að hitta vinina. Var reyndar heppin þetta gerðist um sumar og ég gat platað vinkonu að fara með mér til útlanda. Það þýðir ekkert að vera mikið heima svo fannst mér líka gott sem styrkti sjálfsmyndina mína mikið að lesa sjálfshjálparbækur, hjálpaði mér að átta mig á sjálfri mér."}, {"response_to": "29524580", "username": "dumbo87", "message_id": "29525371", "user_id": "63269", "datetime": "2012-11-19 19:00:54", "datestring": "19. nóv. '12, kl: 19:00:54", "text": "mér dettur helst í hug að sambandi hafi verið búið í hans huga eitthvað áður en þið hættuð saman og þess vegna sé hann kominn með nýja svona fljótt."}, {"response_to": "29524580", "username": "Sikana", "message_id": "29525586", "user_id": "32896", "datetime": "2012-11-19 20:07:19", "datestring": "19. nóv. '12, kl: 20:07:19", "text": "Þetta tekur bara tíma. Ég veit það er ömurlegt að heyra, en þannig er það bara. Það eina sem virkar er að nýta tímann sem þú eyddir með honum áður í að gera eitthvað fyrir sjálfa þig, fara í bað eða lesa eða horfa á uppáhalds bíómyndirnar þínar eða þættina, vera dugleg að hreyfa þig, velja þér ég-lifi-þetta-af lag og hlusta á það endalaust, umgangast vini þína og fjölskyldu og bíta á jaxlinn. Gangi þér vel."}, {"response_to": "29524580", "username": "krist104", "message_id": "29525598", "user_id": "117019", "datetime": "2012-11-19 20:13:35", "datestring": "19. nóv. '12, kl: 20:13:35", "text": "Ég vill meina að maður sem er að koma úr svona löngu sambandi og kominn í annað bara tveimur mánuðum seinna sé í raun bara að yfirfæra tilfinningarnar  úr því gamla yfir í það nýa. Held að það muni ekki vara lengi. Hinsvegar þarft þú að vera dugleg að draga þig áfram, vera mikið útá við, sinna áhugamálum og vinum, já bara sjálfri þér til að vinna þig sem fyrst út úr þessu. Gangi þér vel"}, {"response_to": "29525598", "username": "cithara", "message_id": "29526225", "user_id": "202527", "datetime": "2012-11-19 22:56:28", "datestring": "19. nóv. '12, kl: 22:56:28", "text": "Eða gamla sambandið hafi verið dautt í hans huga mánuðum saman áður en það endaði?"}, {"response_to": "29525598", "username": "novus", "message_id": "29526351", "user_id": "229667", "datetime": "2012-11-19 23:46:44", "datestring": "19. nóv. '12, kl: 23:46:44", "text": "Já ég veit ekki hvernig hann getur þetta. Fékk bara þau svör að hann þyrfti að prófa eitthvað annað en mig. Sem hljómar  eins og hann muni svo vilja koma aftur til mín ef hitt klúðrast. Sem gerir mig enn sárari. Því hann heldur nefnilega að ég muni alltaf taka honum opnum örmum þegar hann þarf á því að halda."}, {"response_to": "29526351", "username": "Apis", "message_id": "29526370", "user_id": "96435", "datetime": "2012-11-19 23:57:56", "datestring": "19. nóv. '12, kl: 23:57:56", "text": "Ekki láta hann halda það þá. Ekki svara símtölum frá honum né smsum ef þið eruð eitthvað að tala saman....held að það sé bara langbest. Skil þig samt svo vel, ég var lengi í þessum sms-pakka eftir minn skilnað sem var mjög erfiður, og það var hreint helvíti sem ég mun ekki endurtaka. Ég missti líka kúlið svo gjörsamlega með þessu, ekki láta hann finna að þú sért að hugsa um hann og hafðu ekkert samband. Það gerir ferlið styttra."}, {"response_to": "29526370", "username": "Hasimausi", "message_id": "29526555", "user_id": "37066", "datetime": "2012-11-20 01:39:59", "datestring": "20. nóv. '12, kl: 01:39:59", "text": "Það er bara kúl að missa kúlið gjörsamlega af og til. Ekki að ég mæli með því í þessu tilfelli. En ef maður er búinn að missa kúlið á annað borð - don´t worry about it - það kemur aftur."}, {"response_to": "29526555", "username": "Apis", "message_id": "29526842", "user_id": "96435", "datetime": "2012-11-20 09:42:21", "datestring": "20. nóv. '12, kl: 09:42:21", "text": "Já mitt er að skríða tilbaka hægt og rólega....fór svo langt niður að það er löng leið upp, haha..."}, {"response_to": "29524580", "username": "Miss Skreamer", "message_id": "29526283", "user_id": "179403", "datetime": "2012-11-19 23:17:36", "datestring": "19. nóv. '12, kl: 23:17:36", "text": "Well það er ekkert auðvelt svar til að láta sér líða betur.   Það bara kemur einn daginn að því að maður fær nóg.   Það snappar eitthvað inní manni og maður áttar sig á því hvað maður á miklu betra skilið.  Þar til það gerist er í lagi að vera í ástarsorg, þetta bara tekur sinn tíma.   Þú veist að þú ert ekki lengur ástfangin þegar hann fer að fara í taugarnar á þér."}, {"response_to": "29524580", "username": "undralegt", "message_id": "29526442", "user_id": "68901", "datetime": "2012-11-20 00:41:22", "datestring": "20. nóv. '12, kl: 00:41:22", "text": "Það tekur alveg slatta tíma."}, {"response_to": "29524580", "username": "LaRose", "message_id": "29527179", "user_id": "65188", "datetime": "2012-11-20 11:51:38", "datestring": "20. nóv. '12, kl: 11:51:38", "text": ""}, {"response_to": "29524580", "username": "MangóStína", "message_id": "29527241", "user_id": "222736", "datetime": "2012-11-20 12:17:52", "datestring": "20. nóv. '12, kl: 12:17:52", "text": "Er í sama pakka og þú, hættum saman fyrir mánuði síðan, þetta var algjörlega ÖMURLEGT fyrstu vikurnar, alveg hreint hræðilegt, stingur í maganum alla daga , gat ekki borðað! En núna er mánuður síðan og mér líður mikið betur! Vorum saman í 3 ár."}, {"response_to": "29527241", "username": "novus", "message_id": "29535838", "user_id": "229667", "datetime": "2012-11-23 00:56:42", "datestring": "23. nóv. '12, kl: 00:56:42", "text": "Já ég skil. En köttaðir þú bara alveg á öll samskipti við hann?"}, {"response_to": "29535838", "username": "fabia69", "message_id": "29535849", "user_id": "74289", "datetime": "2012-11-23 01:10:06", "datestring": "23. nóv. '12, kl: 01:10:06", "text": "hann er búin að gleyma þér svo til hvers ertu að tala við hann"}, {"response_to": "29535849", "username": "elskum dýrin", "message_id": "29535920", "user_id": "82162", "datetime": "2012-11-23 02:48:52", "datestring": "23. nóv. '12, kl: 02:48:52", "text": "Þú átt alla mína samúð,Þetta er erfitt en ekki óyfirstíganlegt, þar sem hann er kominn í annað samaband þarftu virkilega að taka á þínum stóra og fyrir alla muniI hlauptu EKKI líka í annað samband strax, vertu bara róleg, vertu jákvæð og málefnaleg ef hann talar við þig."}, {"response_to": "29535920", "username": "fabia69", "message_id": "29537087", "user_id": "74289", "datetime": "2012-11-23 15:24:13", "datestring": "23. nóv. '12, kl: 15:24:13", "text": "ha þarf ég hvað"}, {"response_to": "29535838", "username": "MangóStína", "message_id": "29536875", "user_id": "222736", "datetime": "2012-11-23 14:07:32", "datestring": "23. nóv. '12, kl: 14:07:32", "text": "vá skil þig með að það er efitt að tala ekki við hann! er að byrja að geta það núna eftir mánuð að tala ekki við hann."}, {"response_to": "29524580", "username": "Diablo3", "message_id": "29536942", "user_id": "142181", "datetime": "2012-11-23 14:37:34", "datestring": "23. nóv. '12, kl: 14:37:34", "text": "Það tók mig alveg 6 mánuði að komast uppúr því versta. Ég kynntist öðrum manni svo og það hjálpaði mér að endanlega komast yfir þetta, virkaði vel fyrir mig."}, {"response_to": "29524580", "username": "Chaos", "message_id": "29537104", "user_id": "101369", "datetime": "2012-11-23 15:28:52", "datestring": "23. nóv. '12, kl: 15:28:52", "text": "Ef ég væri að standa í svona ástarsorg í dag þá færi ég til sála, reyndi að stytta tímann í vanlíðan og fá leiðréttingu á röngum hugsunum. Finnst fólk sem vinnur vel í andlegu hliðinni muuuuuun fyrr að ná sér en hinir."}, {"response_to": "29537104", "username": "elskum dýrin", "message_id": "29539070", "user_id": "82162", "datetime": "2012-11-24 08:39:25", "datestring": "24. nóv. '12, kl: 08:39:25", "text": "þetta er rétt!!"}]}
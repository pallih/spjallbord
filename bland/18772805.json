{"url": "https://bland.is/umraeda/fatavesen-a-3-ara/18772805/?page=6708", "date": "2010-04-13 13:06:46", "id": "18772805", "items": [{"text": "oh ég er að lenda í veseni með dóttur mína sem er 3 ára. Hún er frek og vill stjórna svoldið heiminum en ég hef skýr mörk og hún tekur mark á því svona yfirleitt. EN það nýjasta nýtt er fatavesen í henni, sem sagt hún vill ráða í hverju hún fer á leikskólann. Ég hef nú stundum leyft henni að vera með í ráðum en hún verður að velja föt sem henta veðri og þannig. Þetta hefur hingað til gengið vel og nú er hún gjörsamlega komin á það að fara ekkert í annað en kjóla eða pils. Það er nátturulega í lagi núna þegar fer að koma betra veður en málið er að hún á ekkert endalaust af kjólum og dúlleríi. Hún vill svo líka vera í ákveðnum kjólum og ef það á að ganga upp þá yrði ég alltaf að þvo:S En ég vill ekki láta þetta eftir henni og er að benda henni á önnur föt því hún á flott pils og peysur en hún neitar bara stundum að fara í föt yfir höfuð ef hún fær ekki að ráða. Svo er ekki auðveldast í heimi að troða henni í föt gegn hennar vilja. \n\nhvernig tæklar maður svona? \nFinna einhvern milliveg þannig að allir séu ánægðir eða neyðist ég til að fara út í búð og kaupa tonn af bleikum blómakjólum....hehe", "title": "Fatavesen á 3 ára", "username": "nammibar1", "message_id": "18772805", "user_id": "96095", "response_to": null, "datetime": "2010-04-13 13:06:46", "datestring": "13. apr. '10, kl: 13:06:46"}, {"response_to": "18772805", "username": "stína3", "message_id": "18773221", "user_id": "56384", "datetime": "2010-04-13 13:32:46", "datestring": "13. apr. '10, kl: 13:32:46", "text": "minn var einu sinni alltaf með fatavesen, en ég byrjaði snemma að leifa honum bara að velja milli einhverja tveggja flíka, ef það varð vesen úr því og vildi þær ekki fór ég að sína honum það sem mér fannst flott við flíkina sem hann vill ekki´(stundum ýkti ég og gerði eins þetta væri flottasti bolur heimsins og var með þvílík læti í kringum það hvað bolurinn var flottur ;))  en annars er hann fljótur að gefa sig og vill gera eins og ég.. þín gæti verið ákveðnari ;)"}, {"response_to": "18773221", "username": "piscine", "message_id": "18777637", "user_id": "16009", "datetime": "2010-04-13 17:44:43", "datestring": "13. apr. '10, kl: 17:44:43", "text": "Er sammála, segi nei við mína, en leyfi henni að velja milli tveggja kosta, yfirleitt gengur það eftir smá þras"}, {"response_to": "18772805", "username": "Ígibú", "message_id": "18773249", "user_id": "37888", "datetime": "2010-04-13 13:34:30", "datestring": "13. apr. '10, kl: 13:34:30", "text": "Sko mín er rosalega mikil mikil dama, vill alltaf vera fín. Ég tæklaði svona stjórnsemi með því að ég finn til 2 sett af fötum fyrir leikskólamorgnanna og hún má velja um annað hvort, það er þá yfirleitt pils/kjóll + eitthvað að ofan eða buxur og bolur/peysa. Þá fær hún tilfinninguna fyrir að ráða í hverju hún er en ég stjórna samt:) Hún vill einmitt alltaf vera í kjólum og \"fín\" svo að ég reyndar keypti bara slatta af svoleiðis dótaríi hérna á sölusíðunum til að vera í á leikskólanum, því að ég hef ekki efni á að kaupa kannski marga kjóla á 6-8 þús stykkið :/"}, {"response_to": "18773249", "username": "músalingur", "message_id": "18773493", "user_id": "47159", "datetime": "2010-04-13 13:46:04", "datestring": "13. apr. '10, kl: 13:46:04", "text": "Minn gutti er á Hjallastefnuleikskóla sem betur fer hvað þetta varðar og því aldrei vesen með föt á morgnanna."}, {"response_to": "18772805", "username": "dancer", "message_id": "18773609", "user_id": "21990", "datetime": "2010-04-13 13:53:19", "datestring": "13. apr. '10, kl: 13:53:19", "text": "Dóttir mín var og er svona líka. Það sem virkar á hana er eins og þær segja að ofan, að hafa val um eitthvað tvennt. Það er ekkert annað í boði en það og hún fær að velja um það. Þetta gengur oftst nær mjög vel en stundum er mótmælt en ég gef mig ekki. Hún veit að ef hún fer ekki í annað hvort af þessu sem er í boði eru það bara nærfötin í leikskólann..... ;)"}, {"response_to": "18772805", "username": "óskin10", "message_id": "18773895", "user_id": "3978", "datetime": "2010-04-13 14:10:38", "datestring": "13. apr. '10, kl: 14:10:38", "text": "ef þú finnur ráð láttu mig þá vita. ég fór að taka mína með mér að versla föt þegar hún var 3 ára vegna þess að hún neitaði að nota sum af fötunum sem ég keypti."}, {"response_to": "18772805", "username": "hbarn", "message_id": "18777129", "user_id": "61217", "datetime": "2010-04-13 17:19:04", "datestring": "13. apr. '10, kl: 17:19:04", "text": "Vá hvað ég er heppin að geta skroppið í HM þegar ég vil."}, {"response_to": "18772805", "username": "disak", "message_id": "18778482", "user_id": "57011", "datetime": "2010-04-13 18:30:18", "datestring": "13. apr. '10, kl: 18:30:18", "text": "haha, kannast við þetta... mín byrjaði snemma og vill enn helst bara vera í kjólum... pils eiginlega ekki nógu gott fyrir hana einusinni, sem er sorglegt því hún á örugglega 10 flott pils amk..."}, {"response_to": "18772805", "username": "FireStorm", "message_id": "18778761", "user_id": "13349", "datetime": "2010-04-13 18:46:21", "datestring": "13. apr. '10, kl: 18:46:21", "text": "Æ, ég hef aldrei verið að láta strákana velta sér upp úr þessu. Á okkar heimili týni ég til spjarir á alla fjölskyldumeðlimi á kvöldin og set á ganginn svo hlutirnir gangi hratt og klakklaust fyrir sig á morgnanna þegar allir eru úrillir ;)"}, {"response_to": "18772805", "username": "eira", "message_id": "18783251", "user_id": "38450", "datetime": "2010-04-13 22:03:39", "datestring": "13. apr. '10, kl: 22:03:39", "text": "Ég læt mína velja fötin innan skynsamlegra marka.  Ekki stuttbuxur á veturnar og ekki spariföt.  Hún er fjögra ára og það er bara ekki svo mikið sem maður ræður yfir þegar maður er fjögra ára.  Stundum eru litasamsetningar skrautlegar en ég læt hana ráða. Hún vill alltaf vera í kjólum eða pilsum og ef hún er í buxum þá er pils eða kjöll yfir. Hún er mikil prinsessa en hún er einnig mjög mjó og ég held að kjólarnir og skokkarnir séu einfaldlega þægilegastir fyrir hana."}]}
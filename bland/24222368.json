{"url": "https://bland.is/umraeda/missti-vin-i-bilslysi/24222368/?page=4535", "date": "2011-05-18 11:57:36", "id": "24222368", "items": [{"text": "Við ákváðum að heiðra minningu hans með því að vera alltaf í bílbelti sjálfir,\" segir Hilmar Tryggvi Finnsson, tvítugur piltur frá Hvolsvelli, en hann missti vin sinn fyrir skömmu í hörmulegu bílslysi.Þá lést Ólafur Oddur Marteinsson eftir að bifreið sem hann ók hafnaði utan vegar. Ólafur Oddur var ekki í bílbelti. Hilmar segist ekki geta fullyrt um það, en ýmislegt bendir til þess að bílbeltið hefði getað bjargað lífi Ólafs.Hilmar og félagar hans voru eðlilega harmi slegnir yfir andláti félaga síns eins og samfélagið allt á Hvolsvelli. Þeir félagar gáfu þá hvorum öðrum loforð um að þeir skyldu ávallt aka með bílbeltin spennt.„Enda eru þau þarna, og það þarf að nota þau,\" segir Hilmar Tryggvi og bætir við: „En mér finnst persónulega sorglegt hversu fáir nota í raun beltin.\"Hilmar Tryggvi spennir beltin.Hilmar ákvað því að taka skrefið lengra og hannaði límmiða til þess að líma í afturrúðu bílsins. Skilaboðin eru sterk, enda persónuleg orðsending til ökumannsins fyrir aftan bifreiðina. Þar stendur einfaldlega: „Ég missti vin í bílslysi. Notum bílbeltin.\"Hilmar Tryggvi segist hafa tekið eftir tveimur ökumönnum sem óku á eftir honum sem spenntu á sig beltin þegar þeir óku á eftir honum. „Svo hef ég líka verið stoppaður og fólk hrósað mér fyrir framtakið,\" segir Hilmar en það er óhætt að segja að framtakið hafi vakið athygli í umferðinni.„Það er náttúrulega átakanlegt að missa einhvern í umferðinni og það er ágætt að nýta sér það og minna fólk á að nota beltin,\" segir Hilmar.Auk Hilmars eru þrír félagar hans með límmiða í afturrúðunum. Hann segist hafa fundið fyrir óvæntri eftirspurn eftir miðunum sem Hilmar hannar sjálfur og lætur prenta fyrir sig.Ef einhver hefur áhuga á að nálgast límmiðana þá er hægt að senda Hilmari Tryggva póst á netfangið hilmartryggvi@gmail.com.------------Afsakið ef þetta er búið að koma :)", "title": "Missti vin í bílslysi", "username": "GuardianAngel", "message_id": "24222368", "user_id": "95133", "response_to": null, "datetime": "2011-05-18 11:57:36", "datestring": "18. maí '11, kl: 11:57:36"}, {"response_to": "24222368", "username": "nónó", "message_id": "24222447", "user_id": "77964", "datetime": "2011-05-18 12:04:51", "datestring": "18. maí '11, kl: 12:04:51", "text": "Eru margir sem nota ekki bílbelti?"}, {"response_to": "24222447", "username": "Milly19", "message_id": "24222489", "user_id": "146291", "datetime": "2011-05-18 12:08:14", "datestring": "18. maí '11, kl: 12:08:14", "text": "Ég á nokkrar vinkonur sem ég þarf að biðja um að setja á sig belti þegar þær eru farþegar í bílnum mínum.. Í hvert einasta skipti, svo ég býst við því að þær noti það ekki nema þegar þær eru beðnar um það. Ég þekki líka nokkra unga stráka sem nota ekki belti og pabbi minn er sjaldnast í belti þegar ég sé hann keyra. Þannig að þetta er ennþá til þrátt fyrir öll bílslysin.."}, {"response_to": "24222489", "username": "nónó", "message_id": "24222497", "user_id": "77964", "datetime": "2011-05-18 12:10:54", "datestring": "18. maí '11, kl: 12:10:54", "text": "Ok... ég skil ekki hvernig fólki getur fundist þetta vera fyrirhöfn þetta eina handtak að spenna beltin. Sorglegt"}, {"response_to": "24222497", "username": "zooom", "message_id": "24225326", "user_id": "107885", "datetime": "2011-05-18 16:26:16", "datestring": "18. maí '11, kl: 16:26:16", "text": "Fyrirhöfnin er ekki málið, heldur að það þyki töff að vera án beltis, alveg eins og það þykir töff að aka allt of hratt og gefa aldrei stefnuljós."}, {"response_to": "24225326", "username": "GuardianAngel", "message_id": "24228840", "user_id": "95133", "datetime": "2011-05-18 21:16:16", "datestring": "18. maí '11, kl: 21:16:16", "text": "Ójú fyrirhöfnin er mjög oft málið (nema kannski hjá unglingum að það sé algengara að það sé svo töff).."}, {"response_to": "24222447", "username": "sófi1234", "message_id": "24222534", "user_id": "63181", "datetime": "2011-05-18 12:14:46", "datestring": "18. maí '11, kl: 12:14:46", "text": "You'd be surprised! ég hélt þetta líka fyrir stuttu síðan , fyrir mér er þetta svo sjálfsagður hlutur ! ég fer ALLTAF í belti, undantekningalaust!"}, {"response_to": "24222447", "username": "neei", "message_id": "24222544", "user_id": "16619", "datetime": "2011-05-18 12:15:15", "datestring": "18. maí '11, kl: 12:15:15", "text": "ég leyfi helst ekki fólki að vera í bíl með mér án þess að vera í belti.. því þó það vilji endilega stúta sjálfu sér þá er óþarfi að það slasi aðra í leiðinni"}, {"response_to": "24222544", "username": "nónó", "message_id": "24222586", "user_id": "77964", "datetime": "2011-05-18 12:18:47", "datestring": "18. maí '11, kl: 12:18:47", "text": "sama hér. Hef lent í því þegar ég er að skutla fólki á djammið eða svoleiðis en hélt einhvernveginn að það væri frekar undantekningin en reglan :S"}, {"response_to": "24222544", "username": "Alfa78", "message_id": "24222594", "user_id": "78356", "datetime": "2011-05-18 12:19:10", "datestring": "18. maí '11, kl: 12:19:10", "text": "sama hér. Og fólk fær ekki far með mér af það vill ekki fara í belti."}, {"response_to": "24222594", "username": "trjástofn", "message_id": "24223738", "user_id": "59969", "datetime": "2011-05-18 13:59:34", "datestring": "18. maí '11, kl: 13:59:34", "text": "sama hér, ég keyri ekki af stað fyrr en það spennir beltin"}, {"response_to": "24222544", "username": "Lakkrisbiti", "message_id": "24222663", "user_id": "137532", "datetime": "2011-05-18 12:25:11", "datestring": "18. maí '11, kl: 12:25:11", "text": "ég er alltaf í belti og var búin að venja mig á það, en það besta til að fá fólk til að vera í belti í bílnum er að vera með bíl með pípir ef beltið er ekki notað, það nennir enginn að hlusta á pípið og þá fer fólkið í beltið, mér finnst það æði."}, {"response_to": "24222544", "username": "litlaskotta", "message_id": "24223717", "user_id": "66612", "datetime": "2011-05-18 13:57:31", "datestring": "18. maí '11, kl: 13:57:31", "text": "ég læt fólk bara ALLTAF fara í belti ef ég er að keyra - mér er alveg sama hvað afsökun manneskjan kemur með"}, {"response_to": "24222544", "username": "magzterinn", "message_id": "24226731", "user_id": "8409", "datetime": "2011-05-18 18:33:06", "datestring": "18. maí '11, kl: 18:33:06", "text": "Ég keyri ekki af stað fyrr en allir eru komnir í belti. Þegar ég var í ökuskólnum var mér sagt að bílstjóri geti verið sektaður ef farþegi er beltislaus... veit ekki hvort það sé  rétt. En ég myndi ekki keyra með beltislausan farþega no matter what."}, {"response_to": "24222447", "username": "smusmu", "message_id": "24223825", "user_id": "9059", "datetime": "2011-05-18 14:06:26", "datestring": "18. maí '11, kl: 14:06:26", "text": "Það er alveg ótrúlega mikið af fólki sem spennir ekki beltin. Taldi þetta um daginn á smá parti og það var í rúmlega helming tilfella sem bílstjóri var ekki í belti."}, {"response_to": "24222447", "username": "Charmed", "message_id": "24224206", "user_id": "9553", "datetime": "2011-05-18 14:40:01", "datestring": "18. maí '11, kl: 14:40:01", "text": "Þekki nokkra sem setja ekki á sig belti, en komast ekki hjá því í minum bíl þar sem hann hættir ekki að pípa fyrr en beltin eru spennt."}, {"response_to": "24222447", "username": "15 apríl", "message_id": "24225445", "user_id": "58432", "datetime": "2011-05-18 16:38:31", "datestring": "18. maí '11, kl: 16:38:31", "text": "já, það eru margir sem nota ekki bílbelti. Sumir halda að það komi bara ekkert fyrir þá því miður."}, {"response_to": "24222447", "username": "furby", "message_id": "24225557", "user_id": "32752", "datetime": "2011-05-18 16:48:33", "datestring": "18. maí '11, kl: 16:48:33", "text": "Var ekki verið að tala um um daginn að 40% þeirra sem létust í bílslysum í fyrra voru ekki í bílbeltum? Þannig að já það eru margir sem ekki nota bílbelti."}, {"response_to": "24225557", "username": "Lljóska", "message_id": "24228945", "user_id": "7217", "datetime": "2011-05-18 21:23:08", "datestring": "18. maí '11, kl: 21:23:08", "text": "hér er rannsókn sem var gerð um fyrir árin 2000-2009 um umferðaslys."}, {"response_to": "24222368", "username": "Rara", "message_id": "24222662", "user_id": "35955", "datetime": "2011-05-18 12:24:59", "datestring": "18. maí '11, kl: 12:24:59", "text": "Missti svo álitið á vini kærastans."}, {"response_to": "24222662", "username": "sófi1234", "message_id": "24222685", "user_id": "63181", "datetime": "2011-05-18 12:27:01", "datestring": "18. maí '11, kl: 12:27:01", "text": "gott hjá þér! Enda finnst mér líka alveg ógeðslega hallærislegt að neita að fara í belti!"}, {"response_to": "24222662", "username": "Grjona", "message_id": "24223579", "user_id": "18490", "datetime": "2011-05-18 13:42:29", "datestring": "18. maí '11, kl: 13:42:29", "text": "Gott hjá þér."}, {"response_to": "24222662", "username": "smusmu", "message_id": "24223798", "user_id": "9059", "datetime": "2011-05-18 14:04:39", "datestring": "18. maí '11, kl: 14:04:39", "text": "Svona fólk hef ég rekið í miðjusætið og sagt þeim að ég vilji frekar að það fljúgi út um framrúðuna heldur en á mig. Það hefur venjulegast þaggað niður í svona liði"}, {"response_to": "24222368", "username": "milligan", "message_id": "24222706", "user_id": "159186", "datetime": "2011-05-18 12:28:52", "datestring": "18. maí '11, kl: 12:28:52", "text": "Mér hefur barasta aldrei dottid í hug ad fara ekki í belti :S"}, {"response_to": "24222368", "username": "GoGoYubari", "message_id": "24223191", "user_id": "69201", "datetime": "2011-05-18 13:14:31", "datestring": "18. maí '11, kl: 13:14:31", "text": "Ég tek í sama streng og þið, er svo einföld og fer alltaf í belti að ég hélt bara að það gerðu allir. Meirasegja þegar ég hef hugsað \"æ ég þarf ekki belti bara til þess að snúa við\" eða eitthvað álíka þá hef ég samt alltaf farið í belti, mér finnst ég vera svo laus í sætinu ef ég finn beltið ekki upp við mig."}, {"response_to": "24223191", "username": "fancy pants", "message_id": "24223414", "user_id": "5564", "datetime": "2011-05-18 13:32:48", "datestring": "18. maí '11, kl: 13:32:48", "text": "fullt af fólki sem spennir ekki !!!"}, {"response_to": "24222368", "username": "sorry", "message_id": "24223651", "user_id": "14373", "datetime": "2011-05-18 13:51:29", "datestring": "18. maí '11, kl: 13:51:29", "text": "Mér finnst þetta flott framtak. Auðvitað eiga allir að fara í belti. En ég verð nú að viðurkenna að ég spenni mig ekki alltaf, mér finnst það líka alveg rosalega óþæginlegt og sérstaklega ef ég er að keyra eitthvað langt :/  En ég spenni mig samt alltaf ef einhver annar er með mér í bílnum en undartekningar þegar ég er ein að spenna mig ekki....."}, {"response_to": "24223651", "username": "Kentarinn", "message_id": "24226007", "user_id": "131204", "datetime": "2011-05-18 17:30:39", "datestring": "18. maí '11, kl: 17:30:39", "text": "Óþægilegt?"}, {"response_to": "24226007", "username": "sorry", "message_id": "24226560", "user_id": "14373", "datetime": "2011-05-18 18:17:15", "datestring": "18. maí '11, kl: 18:17:15", "text": "nei veit það vel og hef alveg lent í bílslysi sko. það er bara eitthvað við að vera í belti sem mér líður illa við.... fæ svona eins og innilokunarkennd að vera föst í sætinu... en eins og ég segi þá eru það undantekningar sem ég er ekki í belti en það kemur alveg fyrir"}, {"response_to": "24226560", "username": "saedis88", "message_id": "24226591", "user_id": "56492", "datetime": "2011-05-18 18:19:20", "datestring": "18. maí '11, kl: 18:19:20", "text": "þá bara díla við þann vanda."}, {"response_to": "24226591", "username": "evitadogg", "message_id": "24226632", "user_id": "61116", "datetime": "2011-05-18 18:23:11", "datestring": "18. maí '11, kl: 18:23:11", "text": "eða hætta að ferðast með bíl."}, {"response_to": "24222368", "username": "lost in iceland", "message_id": "24223783", "user_id": "161862", "datetime": "2011-05-18 14:03:33", "datestring": "18. maí '11, kl: 14:03:33", "text": "Ég skil ekkert í fólki sem notir ekki bíbelti. Þetta tekur ca. 10 sekúndur að spenna þessu á sig og svo getur þettan gert allan mun ef maður lendir í slysi. Ég á nú vinkonu á nítjánda ári sem setur ALDREI á sig belti nema hún sé með foreldrum sínum í bíl. Og þessi stelpa er heldur ekkert að keyra eitthvað svakalega löglega. Ég vissi ekki hvað ég ætti að segja. Spurði hana einu sinni hvort hún ætlaði ekki að spenna sig. Nei sagði hún það eru bara fimm mín út í hesthús. Og þangað keyrði hún á 100 km hraða."}, {"response_to": "24223783", "username": "lost in iceland", "message_id": "24223796", "user_id": "161862", "datetime": "2011-05-18 14:04:24", "datestring": "18. maí '11, kl: 14:04:24", "text": "En svaka flott framtak hjá þessum strákum. Það er samt sorglegt ef það þarf einhver að deyja til þess að fólk fatti hve miklu máli bílbeltin skipta."}, {"response_to": "24223796", "username": "Krúttarapútt", "message_id": "24223889", "user_id": "2237", "datetime": "2011-05-18 14:11:54", "datestring": "18. maí '11, kl: 14:11:54", "text": "en það er samt svo oft svoleiðis.....og á þessum aldri finnst manni maður oft svo ódauðlegur að ekkert komi fyrir mann eða sína....."}, {"response_to": "24223889", "username": "lost in iceland", "message_id": "24225299", "user_id": "161862", "datetime": "2011-05-18 16:22:25", "datestring": "18. maí '11, kl: 16:22:25", "text": "Já það getur vel verið .. ég bara skil þetta ekki. Þó er ég á sama aldri. Kannski er ég bara svona samviskusöm en ALDREI myndi ég voga mér að setjast inn í bíl og ekki spenna mig."}, {"response_to": "24223783", "username": "milligan", "message_id": "24225703", "user_id": "159186", "datetime": "2011-05-18 17:00:19", "datestring": "18. maí '11, kl: 17:00:19", "text": "10 sekúndur? Meira svona 3!"}, {"response_to": "24222368", "username": "Halliwell", "message_id": "24225364", "user_id": "77604", "datetime": "2011-05-18 16:31:24", "datestring": "18. maí '11, kl: 16:31:24", "text": "Mér finnst ótrúlegt að maður þurfi stundum að biðja fólk að spenna sig."}, {"response_to": "24222368", "username": "labbalingur", "message_id": "24225414", "user_id": "48325", "datetime": "2011-05-18 16:35:28", "datestring": "18. maí '11, kl: 16:35:28", "text": "Ég spenni alltaf beltin. Finnst bara óþægilegt að vera ekki með það. Ég þarf oft að minna manninn minn á beltið og það pirrar mig mjög mikið. Svo get ég auðvitað ekki vitað það hvort hann spenni beltið þegar hann er einn á ferð."}, {"response_to": "24222368", "username": "hull", "message_id": "24225434", "user_id": "115053", "datetime": "2011-05-18 16:37:09", "datestring": "18. maí '11, kl: 16:37:09", "text": "Það vantar eitthvað ef maður er ekki í belti,heyrði áhugavert viðtal á Bylgjunni í morgun og þar kom fram að 80 kg maður sem er ekki í belti og lendir í árekstri á 90 km hraða þá er fallþunginn hjá honum 10 tonn! Pælið í því!"}, {"response_to": "24222368", "username": "sibbz", "message_id": "24230173", "user_id": "122800", "datetime": "2011-05-18 22:42:34", "datestring": "18. maí '11, kl: 22:42:34", "text": "frábært framtak hjá þessum strák og vinum hans þó tilefnið hafi verið rosalega sorglegt. En það hefur orðið mikil vakning meðal yngra fólksins á þessu svæði um að spenna beltið og minnka hraðann, það er það eina góða sem kom út úr þessu annars sorglega slysi."}]}
{"url": "https://bland.is/umraeda/ad-thurfa-ad-hringja-i-draumi/25310619/?page=4105", "date": "2011-08-27 08:39:00", "id": "25310619", "items": [{"text": "Það er svo skondið að ef það kemur fyrir í draumi hjá mér að ég þurfi að hringja, þá bara tekst mér það aldrei. Oftast er þetta eitthvað símtal í 112 eða annað álíka mikilvægt og í draumnun fer alltaf allt úrskeiðis. Ég hitti ekki á takkana eða slæ inn vitlaust númer, eða bara eitthvað verður til þess að ég get ekki hringt. Ég man hreinlega ekki eftir að hafa nokkurn tíman tekist að hringja í draumi. Eru einhverjir aðrir sem upplifa þetta og af hverju ætli þetta sé eiginlega?", "title": "Að þurfa að hringja í draumi", "username": "Lilith", "message_id": "25310619", "user_id": "5041", "response_to": null, "datetime": "2011-08-27 08:39:00", "datestring": "27. ágú. '11, kl: 08:39:00"}, {"response_to": "25310619", "username": "Sarabía", "message_id": "25310640", "user_id": "39923", "datetime": "2011-08-27 08:43:12", "datestring": "27. ágú. '11, kl: 08:43:12", "text": "já alveg eins og þegar maður verður að flýja í draumi og hleypur á staðnum og svo framveigis :) Held að fæst sem maður ætlar að gera í draumi takist en ég held þetta séu líka svona kvíðadraumar, ég er kvíðasjúklingur."}, {"response_to": "25310640", "username": "Lilith", "message_id": "25310653", "user_id": "5041", "datetime": "2011-08-27 08:45:12", "datestring": "27. ágú. '11, kl: 08:45:12", "text": "Já, ég er samt enginn kvíðasjúklingur og aldrei verið. Og ég get alveg flúið í draumi, bara ekki hringt ;)"}, {"response_to": "25310619", "username": "Moulinex", "message_id": "25310660", "user_id": "14607", "datetime": "2011-08-27 08:46:41", "datestring": "27. ágú. '11, kl: 08:46:41", "text": "Mig hefur dreymt þetta þónokkuð oft. Vanalega þegar ég er í einhverri aðstöðu sem mér finnst ég ekki ráða við eða finn fyrir sambandsleysi við einhvern í kringum mig. Við svipaðar aðstæður dreymir mig stundum að ég sé að reyna að komast út af flugvelli (án árangurs) eða ráði ekki við bílinn sem ég er að keyra, keyri utan í.  Endurspeglar bara hugarástandið sem ég er í þá og þá stundina."}, {"response_to": "25310660", "username": "Lilith", "message_id": "25310858", "user_id": "5041", "datetime": "2011-08-27 09:22:39", "datestring": "27. ágú. '11, kl: 09:22:39", "text": "Já, mér finnst þetta ekki tengjast neinu sérstöku hugarástandi. Mér bara tekst aldrei að hringja í draumi ;)"}, {"response_to": "25310619", "username": "kevath", "message_id": "25310872", "user_id": "17181", "datetime": "2011-08-27 09:24:39", "datestring": "27. ágú. '11, kl: 09:24:39", "text": "Ég hef margoft reynt að hringja í draumum en tekst það aldrei.. alveg eins og hjá þér þá hitti ég ekki á takkana eða hitti á rétta takka en það kemur einhver annar tölustafur :Þ"}, {"response_to": "25310619", "username": "Ziha", "message_id": "25310898", "user_id": "51148", "datetime": "2011-08-27 09:28:20", "datestring": "27. ágú. '11, kl: 09:28:20", "text": "Hehe... ég lendi líka í svona... get ekki hringt eða síminn bilar, eða eitthvað annað bull... en ég get reyndar líka hringt stundum...... en það er ekki oft.  Alveg eins bara og þegar ég er að fara í flug í draumi... þá kemur allltaf eitthvað uppá, bíllin bilar eða vakna of seint....."}, {"response_to": "25310619", "username": "Svíagrýlan", "message_id": "25310905", "user_id": "142462", "datetime": "2011-08-27 09:29:23", "datestring": "27. ágú. '11, kl: 09:29:23", "text": "Ég hef aldrei lent í því. Man ekki eftir að hafa þurft að hringja í draumi. En ég lendi iðulega í því í draumi að finna ekki útgönguleið úr húsum."}]}
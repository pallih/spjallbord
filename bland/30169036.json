{"url": "https://bland.is/umraeda/sambudarslit-eda-radgjof/30169036/?page=1585", "date": "2013-07-29 18:27:29", "id": "30169036", "items": [{"text": "Ég held ég sé ekki lengur ástfangin af manninum mínum, þó ég elski hann voðalega mikið, þá líður mér ekki eins og ég sé ástfangin lengur. Ég held ég verði bara að gera það fyrir hann, og okkur bæði að slútta þessu. Einhvern veginn dofnaði ástin bara, ekkert sem hann gerði, þetta bara gerðist. Mér finnst það svo ömurlegt, því mig langar að vera ástfangin af honum. Ég ræð bara ekkert við þetta.Myndi ráðgjöf gera eitthvað fyrir okkur? Eða er þetta bara vonlaust þar sem ástin er horfin mín megin?", "title": "Sambúðarslit eða ráðgjöf", "username": "iceprincesss", "message_id": "30169036", "user_id": "246562", "response_to": null, "datetime": "2013-07-29 18:27:29", "datestring": "29. júl. '13, kl: 18:27:29"}, {"response_to": "30169036", "username": "Musica", "message_id": "30169043", "user_id": "187266", "datetime": "2013-07-29 18:30:16", "datestring": "29. júl. '13, kl: 18:30:16", "text": "Af hverju ekki að prófa ráðgjöf fyrst og gefa þessu nokkra mánuði? Hafið þið einhverju að tapa?"}, {"response_to": "30169036", "username": "Dreifbýlistúttan", "message_id": "30169047", "user_id": "81623", "datetime": "2013-07-29 18:31:59", "datestring": "29. júl. '13, kl: 18:31:59", "text": ""}, {"response_to": "30169036", "username": "seniora", "message_id": "30169140", "user_id": "202997", "datetime": "2013-07-29 18:59:54", "datestring": "29. júl. '13, kl: 18:59:54", "text": "um að gera að reyna ráðgjöf."}, {"response_to": "30169036", "username": "GoGoYubari", "message_id": "30169164", "user_id": "69201", "datetime": "2013-07-29 19:05:44", "datestring": "29. júl. '13, kl: 19:05:44", "text": "Mæli með ráðgjöf ef þið eigið börn. Ef ekki þá er það kannski ekkert nauðsynlegt þannig, en ágætt að vita að maður hafi \"reynt allt\" áður en maður tekur svona ákvörðun."}, {"response_to": "30169036", "username": "iceprincesss", "message_id": "30169196", "user_id": "246562", "datetime": "2013-07-29 19:14:54", "datestring": "29. júl. '13, kl: 19:14:54", "text": "Gleymdi samt að taka það fram að hann hefur ekki mikinn áhuga á ráðgjöf, finnst það asnalegt víst... En hann veit ekki alveg að mér líður svona, á eftir að ræða við hann ..."}, {"response_to": "30169196", "username": "frelsinu", "message_id": "30169206", "user_id": "247583", "datetime": "2013-07-29 19:18:42", "datestring": "29. júl. '13, kl: 19:18:42", "text": "Þá myndi ég mæla með því að ræða við eiginmann þinn um hvernig þér líður í hjónabandinu."}, {"response_to": "30169206", "username": "iceprincesss", "message_id": "30169210", "user_id": "246562", "datetime": "2013-07-29 19:20:17", "datestring": "29. júl. '13, kl: 19:20:17", "text": "Já, ég ætla að gera það, auðvitað. Eina sem ég er að spá hvort ráðgjöf sé besti kosturinn eins og er, eða hvort það sé hægt að laga svona þegar ástin er horfin"}, {"response_to": "30169210", "username": "frelsinu", "message_id": "30169215", "user_id": "247583", "datetime": "2013-07-29 19:21:04", "datestring": "29. júl. '13, kl: 19:21:04", "text": "Ég myndi segja að samskipti sé besti kosturinn eins og er."}, {"response_to": "30169215", "username": "iceprincesss", "message_id": "30169393", "user_id": "246562", "datetime": "2013-07-29 20:17:28", "datestring": "29. júl. '13, kl: 20:17:28", "text": "Já, auðvitað. Ég mun tala við hann. Það er samt ekkert að fara breyta því hvernig mér líður, en ég vil samt að hann viti þetta. Og ég vil geta talað við hann um þetta í góðu, eða reyna það allavega. Mun alveg skilja það ef hann verður sár og allt það, ég yrði það."}, {"response_to": "30169210", "username": "presto", "message_id": "30169839", "user_id": "7653", "datetime": "2013-07-29 22:44:03", "datestring": "29. júl. '13, kl: 22:44:03", "text": "Ástin er EKKI horfin ef þú elskar hann enn:)"}, {"response_to": "30169839", "username": "iceprincesss", "message_id": "30169845", "user_id": "246562", "datetime": "2013-07-29 22:45:17", "datestring": "29. júl. '13, kl: 22:45:17", "text": "ég elska hann, en ég held ég sé ekki ástfangin af honum ennþá... það er sitthvor hluturinn fyrir mér"}, {"response_to": "30169845", "username": "presto", "message_id": "30169854", "user_id": "7653", "datetime": "2013-07-29 22:47:57", "datestring": "29. júl. '13, kl: 22:47:57", "text": "Algjörlega sammála:) þess vegna stenst ekki að ástin sé horfin, bara ástarbríminn, hveitibrauðsdagarnir eru búnir og eftir það er auðvelt að gleyma sér í dagsins önn. Það er vinna að viðhalda neistanum:)"}, {"response_to": "30169854", "username": "iceprincesss", "message_id": "30169868", "user_id": "246562", "datetime": "2013-07-29 22:50:16", "datestring": "29. júl. '13, kl: 22:50:16", "text": "ég veit hvað þú meinar, en ég finn bara að ég er ekki ástfangin lengur, auðvitað þykir mér óendanlega vænt um hann... æj ohh.."}, {"response_to": "30169036", "username": "stjanan", "message_id": "30169212", "user_id": "51610", "datetime": "2013-07-29 19:20:24", "datestring": "29. júl. '13, kl: 19:20:24", "text": "Ég er akkúrat í sömu krísu núna með mitt samband. Við erum búin að vera saman í 12 ár og einhvernveigin finnst mér við vera bara meiri vinir en par. Ég ræddi þetta við manninn minn og sagði honum hvernig mér liði, auðvitaf fannst honum sárt að heyra þetta því hann elskar mig meira en lífið sjálf. Ég sagði honum að við yrðum að vinna úr þessu því ég elska hann brjálæðislega mikið en er ekki \"ástfangin\" lengur."}, {"response_to": "30169212", "username": "iceprincesss", "message_id": "30169220", "user_id": "246562", "datetime": "2013-07-29 19:22:08", "datestring": "29. júl. '13, kl: 19:22:08", "text": "Hvað er það þá svona helsta sem þið eruð að breyta?"}, {"response_to": "30169220", "username": "stjanan", "message_id": "30169605", "user_id": "51610", "datetime": "2013-07-29 21:31:55", "datestring": "29. júl. '13, kl: 21:31:55", "text": "Við erum meðvitaðri um það að hlúa að hvoru öðru,litlu hlutirnir:) Spurja hvernig hinu líður, færa að drekka óspurðu, setja teppi yfir í sófanum, strjúka yfir axir/rass/maga þegar gengið er framhjá."}, {"response_to": "30169605", "username": "iceprincesss", "message_id": "30169608", "user_id": "246562", "datetime": "2013-07-29 21:33:08", "datestring": "29. júl. '13, kl: 21:33:08", "text": "Já ókei, það hefur svosum aldrei vantað hjá okkur... Hann er óskaplega góður við mig þessi elska, alltaf verið það. Finnst ég bara alls ekki eiga hann skilið..."}, {"response_to": "30169608", "username": "presto", "message_id": "30169844", "user_id": "7653", "datetime": "2013-07-29 22:45:14", "datestring": "29. júl. '13, kl: 22:45:14", "text": "Ert þú ekki góð við hann líka? Eða viltU einhvern sem er stundum vondur?"}, {"response_to": "30169844", "username": "iceprincesss", "message_id": "30169853", "user_id": "246562", "datetime": "2013-07-29 22:47:36", "datestring": "29. júl. '13, kl: 22:47:36", "text": "jú, ég get alveg verið góð við hann... en ég hélt framhjá honum en hann fyrirgaf mér það reyndar.. og nei ég vil ekki neinn sem er vondur"}, {"response_to": "30169853", "username": "presto", "message_id": "30169863", "user_id": "7653", "datetime": "2013-07-29 22:49:33", "datestring": "29. júl. '13, kl: 22:49:33", "text": "Hljómar eins og þú viljir refsa sjálfri þér fyrir þetta og gefast upp á þessu. Ef þú vilt alltaf vera nýástfanginn áttu mörg sambönd fyrir höndum:)"}, {"response_to": "30169863", "username": "iceprincesss", "message_id": "30169872", "user_id": "246562", "datetime": "2013-07-29 22:51:25", "datestring": "29. júl. '13, kl: 22:51:25", "text": "það er ekki það sem ég vil... það er langt síðan við komumst yfir það að vera nýástfangin... ég held þú sért ekki að skilja mig"}, {"response_to": "30169872", "username": "presto", "message_id": "30170038", "user_id": "7653", "datetime": "2013-07-29 23:45:55", "datestring": "29. júl. '13, kl: 23:45:55", "text": "Líklega ekki:)"}, {"response_to": "30169036", "username": "Asísk", "message_id": "30169425", "user_id": "46337", "datetime": "2013-07-29 20:36:28", "datestring": "29. júl. '13, kl: 20:36:28", "text": "við fórum í ráðgjöf, gátum rætt um eitt og annað sem við gátum annars ekki gert. Áttum ágætan tíma eftir það, en skildum svo. Ég vil meina að ráðgjöfin hafi létt vinnuna við að vinna úr skilnaðnum. Það var búin að segja svo margt og ræða svo margt."}, {"response_to": "30169036", "username": "Katz", "message_id": "30170045", "user_id": "109291", "datetime": "2013-07-29 23:48:06", "datestring": "29. júl. '13, kl: 23:48:06", "text": "ástin er ekki horfin...þú segir það sjálf að þú elskir hann og að þú viljir vera ástfangin af honum, þú svarar spurningu þinni sjálf...reyndu ráðgjöf og ræddu við hann um þetta"}, {"response_to": "30169036", "username": "Ozzy", "message_id": "30170053", "user_id": "10504", "datetime": "2013-07-29 23:51:10", "datestring": "29. júl. '13, kl: 23:51:10", "text": "Endilega farðu í ráðgjöf, þú í raun værir ekki að spyrja á netinu ef innst inni væri efi:) gúdd lökk"}, {"response_to": "30169036", "username": "iceprincesss", "message_id": "30170450", "user_id": "246562", "datetime": "2013-07-30 08:31:46", "datestring": "30. júl. '13, kl: 08:31:46", "text": "Takk fyrir svörin, ég ætla að panta tíma hjá hjónaráðgjafa og reyna mitt besta"}, {"response_to": "30169036", "username": "Hygieia", "message_id": "30170462", "user_id": "83422", "datetime": "2013-07-30 08:37:52", "datestring": "30. júl. '13, kl: 08:37:52", "text": "Hmm, það er langt síðan ég hætti að vera ástfangin af mínum manni, svona almennt. Svo koma tímabil þar sem við erum ægilega ástfangin - mislangt milli þeirra og þau standa mislengi yfir. Annars elska ég hann bara ofsalega mikið, veit að hann elskar mig. Vil hafa hann í lífi mínu."}, {"response_to": "30170462", "username": "Grjona", "message_id": "30170482", "user_id": "18490", "datetime": "2013-07-30 08:47:10", "datestring": "30. júl. '13, kl: 08:47:10", "text": "Nkl. Það finnst mér bara eðlilegt."}, {"response_to": "30169036", "username": "Simbad", "message_id": "30170468", "user_id": "92092", "datetime": "2013-07-30 08:40:28", "datestring": "30. júl. '13, kl: 08:40:28", "text": "Stundum er sambandið bara hversdagsleg rútína, stundum er það hrikalegt fjör, stundum er maður alltaf að leika og stundum verður maður leiður eða pirraður á sambandinu. Svona gengur sambandið þangað til maður deyr."}, {"response_to": "30170468", "username": "iceprincesss", "message_id": "30170475", "user_id": "246562", "datetime": "2013-07-30 08:43:31", "datestring": "30. júl. '13, kl: 08:43:31", "text": "Við t.d. eigum okkur engin sameiginleg áhugamál, og höfum aldrei átt. Það hefur oft verið vandamál í sambandinu útaf því. Það er lítið sem ekkert sem við gerum saman þegar við erum bæði í fríi eða þegar okkur leiðist, þá yfirleitt enda ég á því að finna mér eitthvað að gera og hann liggur bara í tölvunni. Jújú, förum alveg út með barnið okkur í göngutúr eða út á leikvöll, en það er ekkert sem bara við tvö gerum saman."}, {"response_to": "30170475", "username": "Simbad", "message_id": "30170477", "user_id": "92092", "datetime": "2013-07-30 08:44:50", "datestring": "30. júl. '13, kl: 08:44:50", "text": "Það hlýtur að vera einhver ástæða fyrir því að þið hófuð samband, og ef mér skilst rétt, genguð í hjónaband. Hver var ástæðan fyrir því? Hvað gerði það að völdum að þú valdir hann og hann þig?"}, {"response_to": "30170477", "username": "iceprincesss", "message_id": "30170487", "user_id": "246562", "datetime": "2013-07-30 08:47:44", "datestring": "30. júl. '13, kl: 08:47:44", "text": "Við erum ógift. En við vorum ung, djömmuðum rosalega mikið alltaf, svo kom barn í spilið, og trúðu mér, ég sakna þess ekkert að hanga á djamminu, en það er bara allt svo breytt. Við virðumst ekki hafa tíma fyrir hvort annað. Og mér finnst hann ekki sýna því mikinn áhuga þegar mér finnst vera vandamál í sambandinu."}, {"response_to": "30170487", "username": "Simbad", "message_id": "30170494", "user_id": "92092", "datetime": "2013-07-30 08:49:01", "datestring": "30. júl. '13, kl: 08:49:01", "text": "Hmmm... það eina sem mér dettur í hug er að þú reynir að fá hann í ráðgjöf, göngutúra og gera hluti saman. Ef hann er ekki samvinnuþýður þá gerðir þú allt sem þú gast gert og getur ekki gert betur en það."}, {"response_to": "30170494", "username": "iceprincesss", "message_id": "30170497", "user_id": "246562", "datetime": "2013-07-30 08:49:34", "datestring": "30. júl. '13, kl: 08:49:34", "text": "Takk fyrir svarið :)"}, {"response_to": "30170475", "username": "Hygieia", "message_id": "30170490", "user_id": "83422", "datetime": "2013-07-30 08:48:16", "datestring": "30. júl. '13, kl: 08:48:16", "text": "Við maðurinn minn eigum engin sameiginleg áhugamál og höfum aldrei átt. Ég hef gaman að lestri, dýrum, meðgöngu og fæðingum, mat, garðrækt og lækningajurtum. Hann hefur áhuga á bíómyndum (við getum sjaldan horft saman á myndir því smekkurinn er gerólíkur), ofurhetjum og hönnun."}, {"response_to": "30170490", "username": "iceprincesss", "message_id": "30170495", "user_id": "246562", "datetime": "2013-07-30 08:49:08", "datestring": "30. júl. '13, kl: 08:49:08", "text": "Það er bara ekki að virka fyrir okkur að gera aldrei neitt saman."}, {"response_to": "30170495", "username": "Simbad", "message_id": "30170500", "user_id": "92092", "datetime": "2013-07-30 08:50:41", "datestring": "30. júl. '13, kl: 08:50:41", "text": "En kynlíf?"}, {"response_to": "30170500", "username": "iceprincesss", "message_id": "30170506", "user_id": "246562", "datetime": "2013-07-30 08:52:47", "datestring": "30. júl. '13, kl: 08:52:47", "text": "Kynlífið hefur alltaf verið vandamál. Auðvitað vorum við eins og flest nýástfangin pör fyrsta árið, en svo bara fór það strax að minnka og versna. Það líður yfir 1-2 mánuðir á milli... Believe me, ég hef óteljandi oft rætt um kynlífið við hann og ef ég geri það, þá er ég að biðja um eitthvað sem hann getur ekki veitt mér. Hann virðist bara ekki hafa áhuga á því að skiptin séu oftar en þetta."}, {"response_to": "30170506", "username": "Simbad", "message_id": "30170528", "user_id": "92092", "datetime": "2013-07-30 09:03:12", "datestring": "30. júl. '13, kl: 09:03:12", "text": "Fólk er náttúrulega með mismikla kynhvöt en ef hann hefur hvorki áhuga á því að stunda með þér kynlíf (nema mest 12 sinnum á ári) og vill heldur ekki gera neitt annað. Þá er þetta eitthvað... mjög... óspennandi."}, {"response_to": "30170528", "username": "iceprincesss", "message_id": "30170530", "user_id": "246562", "datetime": "2013-07-30 09:03:48", "datestring": "30. júl. '13, kl: 09:03:48", "text": "Jebb, það er það nefnilega."}, {"response_to": "30170530", "username": "Simbad", "message_id": "30170558", "user_id": "92092", "datetime": "2013-07-30 09:20:00", "datestring": "30. júl. '13, kl: 09:20:00", "text": "Eeeeen... samt ekki ógerlegt að lappa upp á þetta."}, {"response_to": "30170495", "username": "Hygieia", "message_id": "30170505", "user_id": "83422", "datetime": "2013-07-30 08:52:04", "datestring": "30. júl. '13, kl: 08:52:04", "text": "Það virkar mjög vel fyrir okkur, því samskiptin eru MJÖG góð. Ég upplifi mig alltaf nána honum og hef því ekki þörf fyrir að hafa hann með mér í öllu."}, {"response_to": "30169036", "username": "Grjona", "message_id": "30170476", "user_id": "18490", "datetime": "2013-07-30 08:44:32", "datestring": "30. júl. '13, kl: 08:44:32", "text": "Af hverju talarðu um að ástin hafi dofnað en rétt á undan segirðu að þú elskir hann voða mikið? Hvert nákvæmlega er vandamálið?"}, {"response_to": "30170476", "username": "iceprincesss", "message_id": "30170488", "user_id": "246562", "datetime": "2013-07-30 08:48:02", "datestring": "30. júl. '13, kl: 08:48:02", "text": "Fyrir mér er munur á því að elska einhver og vera ástfangin af einhverjum."}, {"response_to": "30170488", "username": "Grjona", "message_id": "30170501", "user_id": "18490", "datetime": "2013-07-30 08:50:44", "datestring": "30. júl. '13, kl: 08:50:44", "text": "Já en það þarf að vera ást til að elska."}, {"response_to": "30170501", "username": "iceprincesss", "message_id": "30170511", "user_id": "246562", "datetime": "2013-07-30 08:53:43", "datestring": "30. júl. '13, kl: 08:53:43", "text": "Ókei, ég skilgreini þetta öðruvísi en þú. Ég á mjög erfitt með að útskýra nákvæmlega hvernig mér líður, en það er augljóslega eitthvað í gangi sem veldur því að mér líður svona. Ég get ekki útskýrt þetta betur en ég geri."}, {"response_to": "30170511", "username": "Grjona", "message_id": "30170515", "user_id": "18490", "datetime": "2013-07-30 08:55:19", "datestring": "30. júl. '13, kl: 08:55:19", "text": "Skilgreiningarnar eru svo sem ekki aðalatriðið."}, {"response_to": "30170515", "username": "iceprincesss", "message_id": "30170518", "user_id": "246562", "datetime": "2013-07-30 08:55:54", "datestring": "30. júl. '13, kl: 08:55:54", "text": "Nei ókei."}, {"response_to": "30170476", "username": "Simbad", "message_id": "30170496", "user_id": "92092", "datetime": "2013-07-30 08:49:24", "datestring": "30. júl. '13, kl: 08:49:24", "text": "Hún er ekki ástfanginn og þau gera aldrei neitt saman."}, {"response_to": "30170496", "username": "Grjona", "message_id": "30170509", "user_id": "18490", "datetime": "2013-07-30 08:53:24", "datestring": "30. júl. '13, kl: 08:53:24", "text": "Mér finnst Hygieia lýsa þessu mjög vel. Ef þau gera aldrei neitt saman þá hljóta þau að geta unnið í því ef viljinn er fyrir hendi, hitt sé ég ekki sem vandamál."}, {"response_to": "30169036", "username": "torat", "message_id": "30170520", "user_id": "126162", "datetime": "2013-07-30 08:56:48", "datestring": "30. júl. '13, kl: 08:56:48", "text": "Ég tek heilshugar undir það sem Simbad segir hér að ofan. Mig langar að koma með eitt ráð áður en þú eyðir peningum í ráðgjöf... það er sex sekúndna kossinn. Þú þarft ekkert að útskýra fyrir manninum þínum og ef hann spyr, segðu þá að þetta sé eitthvað sem þý langar að prófa að gera til að viðhalda spennunni. Semsagt, einusinni á dag, kyssast í sex sekúndur. Þetta er ótrúlega langur tími en samt svo stutt að það er ekki hægt að segja að maður hafi ekki tíma, og þetta gerir ótrúlega mikið."}]}
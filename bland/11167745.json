{"url": "https://bland.is/umraeda/upplysingar-um-mjolkurlaust-faedi/11167745/?page=4995", "date": "2008-10-04 19:53:40", "id": "11167745", "items": [{"text": "Ákvað að setja bara þennan lista hér inn ef einhver hefði áhuga.  Er búin að var á mjólkurlausufæði í brjóstagjöfinni og búin að sanka að mér upplýsingar um mjólkurlaust fæði.  Þessar upplýsingar eru kannski ekki gallalausar og endilega leiðréttið ef þið sjáið eitthvað rangt og bætið við ef þið lumið á einhverju sniðugu:O)Síðan hjá AO-ferð á linkinn ofnæmi svo fæðuofnæmi og þar er listi yfir ýmislegt. Þú getur notað uppskriftir af  og w og líka af   Mundu að þú mátt borða majones, remolaði, kokteilsósu!! Pólókex hefur verið borðað hér í tonnavís!!!! Konsúmsúkkulaði frá Nóa er í lagi. Þú mátt borða hlaup ef þig langar í nammi......trúðu mér það er mjólk í öllu öðru nammi!!!!!!!!!!   En ekki hlaup sem er með einhverju hvítu á, þar er mjólkursykur í innihaldinu (oft ekki alltaf)Popp og snakk er í lagi. En lestu samt á allt örbylgjupopp, það má náttúrulega ekki vera ostapopp og svo er búið að setja undanrennuduft í eitthvað af örbylgjupoppinu.Ali er með mikið af áleggi sem er í lagi...ég held mikið upp á kjúklingaáleggið frá þeim! Kjarnafæði er líka með mikið af mjólkurlausu áleggi........held meira að segja að þeir hafi tekið yfir Káess!Svo er myllan með heimasíðu  Ferð í vörur og þar er linkur inn á fæðuofnæmi!! Ég er búin að finna bakarí sem selur mjólkurlausa snúða, um að gera að spyrja, en vera viss um innihaldið.  Mjólkursykur er ekki heldur í lagi!Þessi listi gefur vísbendingar um að mjólkurafurðir séu í innihaldinu: Enskur listi butter, carmel flavor, casein, caseinate, chees, cottage cheese, cream, curds, lactalbumin, milk, high protein flavor, lactose, natural flavoring, rennet casein, Shortening,solids, sour cream, skimmed milk, whey, yogurt og í einstaka tilfellum er mjólk notuð til að mýkja mat go er þá e.t.v. merkt sem emulsifier eða protein. Danskur Listi animalsk fedtstof, animalsk protein, margarine, bagermargarine, inddampet mælk, kalcium kaseinat, kalium kaseinat, natrium kaseinat, lactalbumin, mælkebestanddele, mælkepulver/mælketorstof, ost, risbagemel, skummetmælkspulver, södmælkspulver, törmælk, valle, vallepulver/valleprotein Ég tek listann með mér í innkaupin til að vera viss Kakósmjör er ekki mjólkurvara svo flest/allt suðusúkkulaði er í lagi.  Súkkulaðirúsínurnar með dökka súkkulaðinu eru því í lagi og eins after eight nammið.  Þú þekkir líklega litlu kanilsnúðana sem fást í Bónus og víðar frá Paagen, það er mjólk í þeim en það eru til stærri kanelsnúðar frá sama fyrirtæki (fást líka í bónus) og þeir eru ekki með mjólk!  Hjónabandssæla er í lagi ef notað er smjörlíki (MYLLAN). Það fást einnig möffins í bónus, með súkkulaðibitum minnir mig sem eru mjólkurlausar.  Hægt að nota venjulega uppskrift en setja sojamjólk í stað venjulegrar, finnst enginn munur. Eins er til tilbúið vöffluduft a.m.k. í samkaup í plastflösku frá Maizena minnir mig, bæta bara sojamjólk útí og enginn finnur muninn.  Það er til soja þeytirjómi (hef ekki smakkað hann) og það er fínt að nota sojamjólk út í kaffi. Það er til ákveðið smjör ofan á brauð, a.m.k. í Fjarðarkaupum og eflaust í heilsubúðum Spyrja í bakaríum, yfirleitt er ýmislegt mjólkurlaust (smjörlíki er ekki mjólkurafurð) Unnu kjötvörurnar frá Kjarnafæði eru yfirleitt mjólkurlausar. Hægt er að nota Rísmjólk ef þú ert að gera grjónagraut....er meira að segja mjööög gott!Mátt borða á McDonalds, og í Ikea (a.m.k. kjötbollurnar og spagettíið) og kínverskan (betra að spyrja samt)   Þetta er pínu erfitt fyrst...en venst svo!! Gangi þér voða vel!! Vefsíður með uppskriftum:", "title": "Upplýsingar um mjólkurlaust fæði", "username": "Umslag", "message_id": "11167745", "user_id": "68882", "response_to": null, "datetime": "2008-10-04 19:53:40", "datestring": "4. okt. '08, kl: 19:53:40"}, {"response_to": "11167745", "username": "Kirsuber", "message_id": "11181492", "user_id": "13529", "datetime": "2008-10-05 22:16:38", "datestring": "5. okt. '08, kl: 22:16:38", "text": "Flott framtak hjá þér, ég var í mestu vandræðum þegar ég þurfti að borða mjólkurlaust í nokkrar vikur vegna hugsanlegs óþols hjá lillunni minni og sárvantaði svona yfirlit."}, {"response_to": "11167745", "username": "Austen", "message_id": "11470359", "user_id": "39524", "datetime": "2008-10-28 20:21:53", "datestring": "28. okt. '08, kl: 20:21:53", "text": "Takk fyrir að deila þessu :)"}, {"response_to": "11470359", "username": "sól sól", "message_id": "11574804", "user_id": "21785", "datetime": "2008-11-05 19:39:24", "datestring": "5. nóv. '08, kl: 19:39:24", "text": "Vá hvað þetta er frábært hjá þér:) að deila þessu með okkur hinum:)"}, {"response_to": "11167745", "username": "Umslag", "message_id": "11936123", "user_id": "68882", "datetime": "2008-12-04 20:04:15", "datestring": "4. des. '08, kl: 20:04:15", "text": "Langaði til að uppa þetta fyrir þá sem þurfa:O)"}, {"response_to": "11936123", "username": "Lúsamús", "message_id": "11943164", "user_id": "54148", "datetime": "2008-12-05 11:39:58", "datestring": "5. des. '08, kl: 11:39:58", "text": "Þetta er frábær listi, ég er voða glöð að lesa að After Eight sé í lagi!  Ég þarf greynilega að skreppa út í búð.  En ég vil bara vara ykkur við súkkulaðirúsínunum frá Góu, ég keypti kassa með dökku súkkulaði en það er mjólkurduft í þeim!  Nóa Síríus rúsínurnar hljóta að vera í lagi."}, {"response_to": "11943164", "username": "snow white", "message_id": "12101286", "user_id": "80108", "datetime": "2008-12-18 16:10:18", "datestring": "18. des. '08, kl: 16:10:18", "text": "hvernig veistu að það er mjólk í góa rúsínum? ég hef verið að borða þær..."}, {"response_to": "11943164", "username": "tisan", "message_id": "12449612", "user_id": "51823", "datetime": "2009-01-25 14:05:04", "datestring": "25. jan. '09, kl: 14:05:04", "text": "skv innihaldslýsingunni á kassanum er ekki mjólkurvara þar í..."}, {"response_to": "11167745", "username": "zkitster", "message_id": "11953303", "user_id": "47978", "datetime": "2008-12-06 01:03:34", "datestring": "6. des. '08, kl: 01:03:34", "text": "Smá í viðbót, það er kominn Rice whip sprauturjómi í FK, yggdrasil, Maður lifandi, veit ekki um fleiri staði (fyrir þá sem eru með bæði mjólkur og Soyaóþol."}, {"response_to": "11167745", "username": "Umslag", "message_id": "11962214", "user_id": "68882", "datetime": "2008-12-06 23:54:20", "datestring": "6. des. '08, kl: 23:54:20", "text": "Flott að fá svona viðbót, meira af þessu og bætum svo listann, þetta er svo mikill hafsjór þegar maður er að byrja!!!!"}, {"response_to": "11167745", "username": "snow white", "message_id": "12101433", "user_id": "80108", "datetime": "2008-12-18 16:32:18", "datestring": "18. des. '08, kl: 16:32:18", "text": "hérna eru fleiri upplýsingar um mjólkuróþol (eins og ég hef upplifað það/mín reynsla):"}, {"response_to": "12101433", "username": "Lúsamús", "message_id": "12102282", "user_id": "54148", "datetime": "2008-12-18 18:13:44", "datestring": "18. des. '08, kl: 18:13:44", "text": "Snow white."}, {"response_to": "12102282", "username": "snow white", "message_id": "12106333", "user_id": "80108", "datetime": "2008-12-19 00:56:18", "datestring": "19. des. '08, kl: 00:56:18", "text": "það stendur ekki mjólk á mínum...er búin að kaupa svona í 3 mán. \"californíu rúsínur, sykur, kakómassi, kakósmjör, sojalesitín, vanillín\" eru líka best fyrir nov 09. ertu viss um að þú sért með dökkar?"}, {"response_to": "12106333", "username": "Lúsamús", "message_id": "12106954", "user_id": "54148", "datetime": "2008-12-19 07:30:09", "datestring": "19. des. '08, kl: 07:30:09", "text": "Já Snow white, ég er með dökkar súkkulaði rúsínur frá Góu."}, {"response_to": "12106954", "username": "snow white", "message_id": "12108574", "user_id": "80108", "datetime": "2008-12-19 11:35:14", "datestring": "19. des. '08, kl: 11:35:14", "text": "skrítið"}, {"response_to": "12108574", "username": "Lúsamús", "message_id": "12110949", "user_id": "54148", "datetime": "2008-12-19 15:40:09", "datestring": "19. des. '08, kl: 15:40:09", "text": "Jæja, ég hringdi í Góu til að fá upplýsingar um þetta.  Það svaraði maður sem sagði að það hafi verið vitlaus innihaldslýsing í eitt skipti á kössunum, sem sagt, það er ekki mjólkurduft í þessum dökku rúsínum og hefur aldrei verið.  Skýringin var að það hafði verið tekið sama lýsing og á ljósu súkkulaðirúsínunum og sett á kassana en nú er búið að leiðrétta það."}, {"response_to": "11167745", "username": "Umslag", "message_id": "12105408", "user_id": "68882", "datetime": "2008-12-18 23:25:15", "datestring": "18. des. '08, kl: 23:25:15", "text": "Nóa Siríus súkkulaði rúsínurnar með Dökku súkkulaði er í lagi ekki ljósu.  Það er svona óskrifuð regla að það er mjólk í ljósu súkkulaði."}, {"response_to": "11167745", "username": "Umslag", "message_id": "12131600", "user_id": "68882", "datetime": "2008-12-22 11:45:35", "datestring": "22. des. '08, kl: 11:45:35", "text": "Jæja er búin að bæta listann...endilega komið með ábendingar um að eitthvað vanti á þennan lista, ég ætla mér svo uppfæra hann öðruhvoru:O)"}, {"response_to": "12131600", "username": "snow white", "message_id": "12133864", "user_id": "80108", "datetime": "2008-12-22 16:59:46", "datestring": "22. des. '08, kl: 16:59:46", "text": "mig langaði bara að segja með snakk, td blár doritos er með mjólk í. og öll ostasnökk."}, {"response_to": "11167745", "username": "ískápuroghjol", "message_id": "12176186", "user_id": "22887", "datetime": "2008-12-29 10:13:48", "datestring": "29. des. '08, kl: 10:13:48", "text": "Rjóminn sem fæst í bónus, Bleikar umbúðir, heitir Halta, það er grænmetis rjómi, og ég fá mér hann útí kaffi , og ég þarf bara 1 teskeið af sykri, í stað 3 ef ég nota þennann grænmetis rjóma :)"}, {"response_to": "11167745", "username": "rökkurbúi", "message_id": "12187160", "user_id": "35789", "datetime": "2008-12-30 10:09:05", "datestring": "30. des. '08, kl: 10:09:05", "text": "Börn sem eru með mjólkurofnæmi/óþol þola ekki próteinin í mjólkinni, en þau eiga að þola mjólkursykurinn (laktósann/lactose). Það eru fullorðnir sem fá mjólkuróþol seinna á ævinni sem hætta að geta melt mjólkursykurinn."}, {"response_to": "12187160", "username": "501", "message_id": "12188500", "user_id": "10402", "datetime": "2008-12-30 12:43:34", "datestring": "30. des. '08, kl: 12:43:34", "text": "Sælar, Gott framtak hjá þér að taka saman svona lista."}, {"response_to": "12188500", "username": "snow white", "message_id": "12189987", "user_id": "80108", "datetime": "2008-12-30 14:59:40", "datestring": "30. des. '08, kl: 14:59:40", "text": "mér finnst einmitt svo leiðinlegt að það er ekki til neinn ostur sem ég get borðað :("}, {"response_to": "12189987", "username": "501", "message_id": "12190033", "user_id": "10402", "datetime": "2008-12-30 15:06:08", "datestring": "30. des. '08, kl: 15:06:08", "text": "jú það eru örugglega notuð sömu form og færibönd hjá Góu.  Nói-sirius ábyrgist konsum súkkulaðið hjá sér og þeir segjast nota sérstök ílát undir það."}, {"response_to": "12187160", "username": "snuddy", "message_id": "18608517", "user_id": "67969", "datetime": "2010-04-03 10:00:31", "datestring": "3. apr. '10, kl: 10:00:31", "text": "Þetta er reyndar ekki rétt hjá þér. Börn með mjólkurofnæmi þola EKKI mjólkursykurinn. Þetta eru upplýsingar sem ég fékk frá okkar ofnæmislækni þegar upp komst um ofnæmið hjá honum."}, {"response_to": "11167745", "username": "501", "message_id": "12188576", "user_id": "10402", "datetime": "2008-12-30 12:51:16", "datestring": "30. des. '08, kl: 12:51:16", "text": "Það er líka allt mjólkurlaust (fyrir utan nokkrar undantekningar) hjá ODDI BAKARA :) Allt mjög gott þar"}, {"response_to": "11167745", "username": "Umslag", "message_id": "12193588", "user_id": "68882", "datetime": "2008-12-30 21:33:10", "datestring": "30. des. '08, kl: 21:33:10", "text": "Jæja búin að bæta því sem þið hafið komið með hér inn........endilega höldum svo áfram að hjálpast að við að bæta listann:O)"}, {"response_to": "11167745", "username": "JimmyCarter", "message_id": "12304010", "user_id": "67748", "datetime": "2009-01-10 20:30:21", "datestring": "10. jan. '09, kl: 20:30:21", "text": "Frábær og nauðsynlegur þráður!"}, {"response_to": "12304010", "username": "Umslag", "message_id": "12304974", "user_id": "68882", "datetime": "2009-01-10 21:40:50", "datestring": "10. jan. '09, kl: 21:40:50", "text": "Þetta er tekið af AO.is"}, {"response_to": "11167745", "username": "Umslag", "message_id": "12305077", "user_id": "68882", "datetime": "2009-01-10 21:48:14", "datestring": "10. jan. '09, kl: 21:48:14", "text": "Enn og aftur uppfært;O)"}, {"response_to": "11167745", "username": "Umslag", "message_id": "12391845", "user_id": "68882", "datetime": "2009-01-20 21:05:15", "datestring": "20. jan. '09, kl: 21:05:15", "text": "uPP;o)"}, {"response_to": "11167745", "username": "tisan", "message_id": "12449691", "user_id": "51823", "datetime": "2009-01-25 14:11:09", "datestring": "25. jan. '09, kl: 14:11:09", "text": "svo er það náttrúlega regla númer 1, 2 og 3!"}, {"response_to": "12449691", "username": "Umslag", "message_id": "12453019", "user_id": "68882", "datetime": "2009-01-25 20:48:40", "datestring": "25. jan. '09, kl: 20:48:40", "text": "Já gott að minna á að taka nesti...nú borðar minn eins og hestur og þá er nú gott að hann fái einhvern dagamun eins og hin börnin...og þá náttúrulega mjólkurlaust!!"}, {"response_to": "11167745", "username": "Umslag", "message_id": "12765982", "user_id": "68882", "datetime": "2009-02-22 10:09:27", "datestring": "22. feb. '09, kl: 10:09:27", "text": "Upp"}, {"response_to": "11167745", "username": "Umslag", "message_id": "12880479", "user_id": "68882", "datetime": "2009-03-04 18:48:01", "datestring": "4. mar. '09, kl: 18:48:01", "text": "Ætla að bæta þessum link með næst þegar ég uppfæri listann;O)"}, {"response_to": "12880479", "username": "Umslag", "message_id": "12993388", "user_id": "68882", "datetime": "2009-03-14 21:40:08", "datestring": "14. mar. '09, kl: 21:40:08", "text": "þ"}, {"response_to": "11167745", "username": "Ammlúði", "message_id": "13004033", "user_id": "23961", "datetime": "2009-03-15 22:07:49", "datestring": "15. mar. '09, kl: 22:07:49", "text": "Dóttir mín var með mjólkurofnæmi og hún þoldi ekki aromat.  Varð ferlega veik af því.  Þar er mjólkursykur.  En hann getur verið meingaður.  Þetta voru svörin sem ég fékk hjá lækninum.  En hún varð mjög veik."}, {"response_to": "11167745", "username": "tisan", "message_id": "15943400", "user_id": "51823", "datetime": "2009-10-14 17:41:41", "datestring": "14. okt. '09, kl: 17:41:41", "text": "upp"}, {"response_to": "11167745", "username": "Dingaling", "message_id": "17036692", "user_id": "22748", "datetime": "2009-12-22 15:05:46", "datestring": "22. des. '09, kl: 15:05:46", "text": "það mætti kannski bæta á listann Bastogne (Kandis og kanel) kexið frá LU er í lagi, einnig Ginger Nuts frá Royalty. Samt kannski borða þetta í hófi því þetta er svolítið mikið kryddað (sumir krakkar þola kannski ekki mikið magn af kryddi)."}, {"response_to": "11167745", "username": "ískápuroghjol", "message_id": "17425052", "user_id": "22887", "datetime": "2010-01-21 18:53:40", "datestring": "21. jan. '10, kl: 18:53:40", "text": "það er til einföld lausn við þessu mjólkur ofnæmi/óþol... þá þarf ekki allann þennan lysta:) ég veit svarið við því."}, {"response_to": "17425052", "username": "Furonda", "message_id": "17434616", "user_id": "5312", "datetime": "2010-01-22 10:19:38", "datestring": "22. jan. '10, kl: 10:19:38", "text": "Æi hvernig svar er þetta!"}, {"response_to": "17434616", "username": "ískápuroghjol", "message_id": "17480038", "user_id": "22887", "datetime": "2010-01-25 10:25:58", "datestring": "25. jan. '10, kl: 10:25:58", "text": "Ég svara svona, því að trúir enginn því sem ég er að reyna að segja, það er einföld lausn við þessu, bara það vilja allir trúa læknum , sem eru ekki einusinni , með neina lausn, ég hef ekki orðið veik í 1 og hálft ár , frá því ég fór að fara mína leið.. og þetta er það auðveldasta í HEIMI...:D ég á dóttir sem var skráð sem með mjólkur óþol  og ofnæmi, en í dag getur hún fengið sér matvörur með þessum ferlega ofnæmisvaldi, sem mjólkin er, ef líkaminn er kominn í þetta ástand , sem veldur mjólkur óþolinu/ofnæminu.. ekki einusinni ofnæmis ransókna fólkið hlustar á það sem ég hef fundið út, því þá hefðu þeir ekkert að gera..;D. en jamm ég nenni ekki að deila nema fólk hlusti á .."}, {"response_to": "11167745", "username": "Umslag", "message_id": "18033693", "user_id": "68882", "datetime": "2010-02-27 16:11:35", "datestring": "27. feb. '10, kl: 16:11:35", "text": "."}, {"response_to": "18033693", "username": "stinz", "message_id": "18580640", "user_id": "91615", "datetime": "2010-03-31 23:33:02", "datestring": "31. mar. '10, kl: 23:33:02", "text": "Vá hvað þetta eru frábærar upplýsingar,"}, {"response_to": "18580640", "username": "snuddy", "message_id": "18608580", "user_id": "67969", "datetime": "2010-04-03 10:05:23", "datestring": "3. apr. '10, kl: 10:05:23", "text": "Langar að nefna eitt hérna, það er talað um hér að smjörlíki sé í lagi en okkar næringarfræðingur sagði að eingöngu Ljómi væri í lagi ekki Smjörlíki. Vildi bara deila því með ykkur."}, {"response_to": "11167745", "username": "bauni", "message_id": "18666586", "user_id": "50185", "datetime": "2010-04-07 12:23:42", "datestring": "7. apr. '10, kl: 12:23:42", "text": "smjörið sem þú talar um að þa megi fá heitir rampunzel, er til bæði sólblóma og ólívu og fæst td. í öllum hagkaups og sumum nettó verslunum :)"}, {"response_to": "11167745", "username": "Duna1414", "message_id": "19006333", "user_id": "134106", "datetime": "2010-04-26 20:01:33", "datestring": "26. apr. '10, kl: 20:01:33", "text": "Ritz kex?? miða við það sem ég les utan á þá má það ekki :s"}, {"response_to": "19006333", "username": "Júlíkúla", "message_id": "19010017", "user_id": "164", "datetime": "2010-04-26 22:30:38", "datestring": "26. apr. '10, kl: 22:30:38", "text": "Ritz kex á að vera í lagi."}, {"response_to": "19010017", "username": "solona", "message_id": "19015625", "user_id": "50191", "datetime": "2010-04-27 10:55:10", "datestring": "27. apr. '10, kl: 10:55:10", "text": "eru einhvrjar mjólkurafurðir í núðlum? eins og t.d rookee núðlunum sem fást í bónus?"}, {"response_to": "19015625", "username": "Júlíkúla", "message_id": "19017205", "user_id": "164", "datetime": "2010-04-27 12:22:56", "datestring": "27. apr. '10, kl: 12:22:56", "text": "Ég er með núðupakka úr Bónus og þar stendur að það sé mjólkurprótein í kryddinu."}, {"response_to": "19017205", "username": "solona", "message_id": "19021028", "user_id": "50191", "datetime": "2010-04-27 15:44:32", "datestring": "27. apr. '10, kl: 15:44:32", "text": "hvað heita núðlurnar sem þú ert með?"}, {"response_to": "11167745", "username": "Duna1414", "message_id": "19023087", "user_id": "134106", "datetime": "2010-04-27 17:32:23", "datestring": "27. apr. '10, kl: 17:32:23", "text": "Ritz kex er ekki í lagi! það stendur á pakkanum orðrétt:"}, {"response_to": "19023087", "username": "heidiis", "message_id": "21809645", "user_id": "86319", "datetime": "2010-10-26 17:11:16", "datestring": "26. okt. '10, kl: 17:11:16", "text": "traces af einhverjum þýðir að vöruna er búið til í verksmiðju þar sem vörur með mjólk í fer á sömu færibandi. Það er þá í lagi með vöruna nema þú sért með bráðaofnæmi"}, {"response_to": "11167745", "username": "púkalús", "message_id": "20645030", "user_id": "46159", "datetime": "2010-08-01 15:10:46", "datestring": "1. ágú. '10, kl: 15:10:46", "text": "upp!!"}, {"response_to": "11167745", "username": "hkk", "message_id": "21255060", "user_id": "97448", "datetime": "2010-09-12 13:22:26", "datestring": "12. sep. '10, kl: 13:22:26", "text": "Á enska listanum stendur að ef stendur whey utan á pakkanum sé það ekki í lagi fyrir mjólkuróþol, er svo forvitin af hverju þar sem whey þýðir hveiti. Er það eitthvað tengt framleiðsluferlinu?"}, {"response_to": "21255060", "username": "NSB", "message_id": "21289367", "user_id": "36941", "datetime": "2010-09-14 23:50:52", "datestring": "14. sep. '10, kl: 23:50:52", "text": "Whey er mysa sem er náttúrulega mjólkurafurð og því ekki í lagi."}, {"response_to": "21289367", "username": "hkk", "message_id": "21323900", "user_id": "97448", "datetime": "2010-09-17 20:27:54", "datestring": "17. sep. '10, kl: 20:27:54", "text": "Takk fyrir þetta!"}, {"response_to": "21323900", "username": "Júlíkúla", "message_id": "21437509", "user_id": "164", "datetime": "2010-09-26 21:06:14", "datestring": "26. sep. '10, kl: 21:06:14", "text": "Hér er síða með mjólkurlausu fæði."}, {"response_to": "11167745", "username": "rutari6", "message_id": "21671676", "user_id": "81145", "datetime": "2010-10-15 16:47:36", "datestring": "15. okt. '10, kl: 16:47:36", "text": "Það er búið að breyta innihaldslýsingunni á póló, þannig að núna er það ekki á þessum lista!!!"}, {"response_to": "21671676", "username": "Umslag", "message_id": "21723078", "user_id": "68882", "datetime": "2010-10-19 18:30:56", "datestring": "19. okt. '10, kl: 18:30:56", "text": "Já ég veit það, þarf að uppfæra listann;O)"}, {"response_to": "21723078", "username": "KJ86", "message_id": "23083549", "user_id": "58696", "datetime": "2011-02-10 04:29:40", "datestring": "10. feb. '11, kl: 04:29:40", "text": "Mikið svaaaakalega var gott og gaman að lesa þennan þráð. Hafiði eitthvað getað tengt mjólkuróþol eða ofnæmi við hellur í eyrum og kláða í nefi? Er þá að tala um hjá fullorðnum."}, {"response_to": "23083549", "username": "KJ86", "message_id": "23083559", "user_id": "58696", "datetime": "2011-02-10 04:39:35", "datestring": "10. feb. '11, kl: 04:39:35", "text": "Eggjalaust majones frá GUNNARS á að vera í lagi."}, {"response_to": "23083549", "username": "KJ86", "message_id": "23083563", "user_id": "58696", "datetime": "2011-02-10 04:43:13", "datestring": "10. feb. '11, kl: 04:43:13", "text": ""}, {"response_to": "23083563", "username": "KJ86", "message_id": "23196987", "user_id": "58696", "datetime": "2011-02-19 16:35:34", "datestring": "19. feb. '11, kl: 16:35:34", "text": "Og bæta enn einusinni við... Fyrst að mcdonalds er farið, þá fór ég niðrí metró og þeir sögðu að það eina sem þeir væru með sem væri bókað mjólkurlaust væri salatið, þeir væru ýmist með íslenska og erlenda framleiðslu til skiptis og gætu ekkert ábyrgst."}]}
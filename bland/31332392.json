{"url": "https://bland.is/umraeda/tengdamodir-i-vandraedum-god-rad-oskast-/31332392/?page=214", "date": "2016-07-16 12:43:41", "id": "31332392", "items": [{"text": "Í stuttu máli er sagan þessi.  Sonur minn er 18 ára og hefur verið á föstu í næstum ár og kærastan er á sama aldri.  Hann býr í Rvk hjá sinni fjölskyldu og hún býr út á landi hjá sínu fólki.  Þau fara á milli um helgar og oftar.  Ég veit að fjölskylda hennar er ánægð með minn son.  Hann spjallar við foreldra hennar og er góður við yngri  bræðra hennar sem eru ekki fermdir.  Þegar hann er hjá þeim gengur vel að þeirra sögn og öllum finnst gaman að fá hann í heimsókn.  Örugglega kemur eithvað upp á en þau tala ekki um það.  Ég hef ekkert sagt en mér finnst ekki ganga nógu vel þegar hún kemur til okkar.  Hún varla yrðir á okkur fjölskylduna og við erum 2 konur (ég og dóttir mín).  Hún laumar sér strax inn í herbergi sonar míns og heilsar okkur ekki.  Hún fer ekki á baðherbergið án þess að sonur minn fylgi henni.  Hún vill fara snemma að sofa og að þau séu helst alltaf lokuð inn í herbergi.  Dóttir mín 15 ára er mjög pirruð út að þessu og segir að hún (kærastan)  hafi greinilega engan áhuga á að kynnast okkur eða mynda nokkur tengsl og ég skil hvað hún meinar.  Stúlkan svarar okkur en ekkert mikið meira.  Tengdadóttir mín fer ekki ein á baðherbergið, sonur minn þarf að fara með henni.  Hún setur fötin sín í óhreinatauið og borðar úr ískápnum okkar en talar varla við okkur.  Henni finnst sjálfsagt að sonur minn sé að keyra henni allt sem henni langar og stundum er hann ekki að fara með henni (á mínum bíl og mínu bensíni).  Þegar þau eru ein heima gengur hún um alla íbúðina en þegar ég og dóttir mín erum heima eru þau alltaf lokuð inn í herbergi.  Ég er búin að gefast upp á að taka hana með í boð þar sem  þau lokuðu sig alltaf inn í einhverju herbergi eða baðherbergi á viðkomandi stað.  Ræddi við son minn um að mér finndist það dónalegt og hann gerði þetta ekki áður.  Þegar hún er hjá honum kemur hvorugt með.  Stúlkan er í námi, vinnur með náminu og á vini og virðist hress og kát.  En við þekkjum ekki þá hlið á henni.  Sonur minn segist ástafangin og að hún sé sú eina rétta.Hvernig getur maður lagað þetta?  Á að ræða alvarlega við soninn eða við þau bæði?  Góð ráð óskast sem fyrst.", "title": "Tengdamóðir í vandræðum, góð ráð óskast..", "username": "hrafnsönd", "message_id": "31332392", "user_id": "318323", "response_to": null, "datetime": "2016-07-16 12:43:41", "datestring": "16. júl. '16, kl: 12:43:41"}, {"response_to": "31332392", "username": "Húllahúbb", "message_id": "31332399", "user_id": "13729", "datetime": "2016-07-16 13:13:46", "datestring": "16. júl. '16, kl: 13:13:46", "text": "Mitt gisk er að kærastan er hrikalega feimin og þetta sé ekki viljandi. Allavega var ég svona þegar ég gisti hjá mínum kærasta á þessum aldri. Svo kom þetta. Ég myndi reyna að gefa mig að henni og spjalla jafnvel við strákinn og stinga upp á að þið borðuðuð öll saman þegar hún væri og kannski hafa sjónvarpskvöld saman eða spilakvöld sem næsta skref ??"}, {"response_to": "31332392", "username": "daggz", "message_id": "31332404", "user_id": "54335", "datetime": "2016-07-16 13:33:16", "datestring": "16. júl. '16, kl: 13:33:16", "text": "Eru þið búin að gefa tækifæri á ykkur? Þ.e. bjóða þeim að gera eitthvað með ykkur, spila, fara ísrúnt eða bara einhverja samveru sem kallar á samskipti?"}, {"response_to": "31332392", "username": "Júlí 78", "message_id": "31332405", "user_id": "245905", "datetime": "2016-07-16 13:43:11", "datestring": "16. júl. '16, kl: 13:43:11", "text": "Ég segi það sama og Húllabúbb, stúlkan er hrikalega feimin! Vertu bara góð við stúlkuna og sýndu henni hlýju. Það hjálpar. Stúlkan er í skóla þó hún vinni eitthvað með náminu svo sjálfsagt er hún fegin ef  hún þarf ekki að borga  eitthvað bensín. Ef þú ert ekki hrifin af að lána bílinn þinn út og suður eða láta þau hafa bínsín fyrir svona rúntum þá seturðu þeim mörk varðandi það. Kannski hætta að lána bílinn, þá geturðu bara sagt þeim að taka strætó. Ef þau eru hraust þá er þeim enginn vorkunn með það. Gætir líka lánað þeim einstaka sinnum bílinn ef þú ert ekki á móti því."}, {"response_to": "31332405", "username": "hrafnsönd", "message_id": "31332413", "user_id": "318323", "datetime": "2016-07-16 14:36:12", "datestring": "16. júl. '16, kl: 14:36:12", "text": "Takk fyrri svörin.  Held að við höfum tekið vel á móti stúlkunni.  Hún er alltaf velkomin og þau eru meira hér en hjá hennar fjölskyldu.  Fá mjög góða þjónustu hér og þurfa lítið að gera á móti.  Hér er alltaf matur og alveg sjálsagt að lána þeim bílinn og annað sem þau þurfa.  Veit að það er ekki þannig hjá hennar fjölskyldu.  Veit líka að hún er ekki alveg sátt við sína foreldra sem eru mjög vel stæð og hefur sagt syni mínum að hún öfundi hann mikið að hans fjölskyldu.   Við erum bara 3 og erum mjög náin og eigum góð samskipti.  Þess vegna er það smá erfitt að fá nýjan aðila sem gefur svona lítið að sér og svarar varla."}, {"response_to": "31332413", "username": "Dalía 1979", "message_id": "31332418", "user_id": "257096", "datetime": "2016-07-16 15:58:54", "datestring": "16. júl. '16, kl: 15:58:54", "text": "Gæti hún verið í einhverri neyslu annars gæti hún verið svona inn í sér sérstaklega ef þið eruð mjög opið og hresst fólk það gæti ógnað henni og fælt hana í burtu"}, {"response_to": "31332413", "username": "ingbó", "message_id": "31332419", "user_id": "146104", "datetime": "2016-07-16 16:00:49", "datestring": "16. júl. '16, kl: 16:00:49", "text": "Stúlkan virðist illa upp alin og hrikalega sjálfhverf. Að þurfa fylgd kærastans á baðherbergið finnst mér nú hreinlega bara skrýtið. Ég held ég mundi boða krakkana á fund.  Segja þeim hvað þér finnst og hverju þú vilt breyta og ef það er ekki samþykkt, nú þá bara samþykkir þú ekki að hún gisti hjá syni þínum.  Ef þeim finnst í raun betra að vera hjá þér er foreldrum hennar þá ætti valið að vera auðvelt fyrir þau.  Varðandi þvottinn þá finnst mér fráleitt að þú þvoir af henni. Hún getur fengið að setja í vél hjá þér gegn því að taka eitthvað af fötum kærastans með í leiðinni.  Það er ekkert óeðlilegt við það að krefjast þess að hún eigi eðlileg samskipti við ykkur mæðgur og sýni almenna kurteisi."}, {"response_to": "31332413", "username": "daggz", "message_id": "31332430", "user_id": "54335", "datetime": "2016-07-16 17:06:00", "datestring": "16. júl. '16, kl: 17:06:00", "text": "Það er auðvitað langt frá því að vera eðlilegt að heilsa ekki, að kveðja ekki og að þakka ekki fyrir sig. Það er bara lágmarks kurteisi og ég yrði ekkert ánæðg með neinn sem myndi hegða sér þannig á mínu heimili, sama hver tengslin eru."}, {"response_to": "31332413", "username": "gorbatöff", "message_id": "31332648", "user_id": "40982", "datetime": "2016-07-17 20:10:22", "datestring": "17. júl. '16, kl: 20:10:22", "text": "Með því að involvera hana í heimilisstörf (eða þau bæði) verður hún meiri partur af ykkar fjölskyldu. Ég myndi gera kröfu á þau að þau t.d. eldi einu sinni í viku, og sjái t.d. um þvottinn eða hafa hreingerningardag aðra hverja viku."}, {"response_to": "31332413", "username": "svarta kisa", "message_id": "31333138", "user_id": "45127", "datetime": "2016-07-19 18:48:33", "datestring": "19. júl. '16, kl: 18:48:33", "text": "Hæ hæ. Langaði að segja þér eitt sem kannski hjálpar ekki en hver veit. Ég hef alltaf verið mjög hress og opin týpa en áður fyrr var ég samt með svakalega minnimáttarkennd. Þegar ég var 24 ára var ég að vinna við aðhlynningu á öldruðum og fannst það æði, gaman að tala við gamla fólkið og gefandi starf. En einn daginn sagði yfirmaður minn, hjúkrunarfræðingur, að ég væri alveg rosalega hrokafull. Ég vissi ekki hvaðan á mig stóð veðrið því hrokafull hef ég aldrei verið og ekki ein einasta manneskja sem hefur kynnst mér allt mitt líf myndi nokkurn tímann lýsa mér með þessu orði. Þegar ég var svo að taka til í sálinni einhverjum árum seinna uppgötvaði ég að vegna minnimáttarkenndarinnar minnar og hversu ofboðslega viðkvæm ég var fyrir gagnrýni og vegna ofboðslegrar hræðslu um að einhverjum líkaði ekki við mig, setti ég upp eitthvað svona attitjúd, sem fyrir óvana kom út eins og hroki. Mér hefur alltaf þótt alveg rosalega leiðinlegt að vita að þarna úti er kona sem heldur mig, eða hélt mig a.m.k. hrokafulla."}, {"response_to": "31333138", "username": "Felis", "message_id": "31333150", "user_id": "32229", "datetime": "2016-07-19 19:30:27", "datestring": "19. júl. '16, kl: 19:30:27", "text": "Mér finnst þetta ekki hljóma ei sog framkoma hjá einhverjum sem er \"bara dóni\" en hver veit..."}, {"response_to": "31333150", "username": "svarta kisa", "message_id": "31333155", "user_id": "45127", "datetime": "2016-07-19 19:35:23", "datestring": "19. júl. '16, kl: 19:35:23", "text": "Ég er sammála. Finnst mun líklegra að þessi stelpa sé bara lítil í sér að einhverju leiti :)"}, {"response_to": "31333150", "username": "Myken", "message_id": "31333238", "user_id": "141701", "datetime": "2016-07-19 23:20:50", "datestring": "19. júl. '16, kl: 23:20:50", "text": "sammála"}, {"response_to": "31332392", "username": "Medister", "message_id": "31332415", "user_id": "46721", "datetime": "2016-07-16 14:54:24", "datestring": "16. júl. '16, kl: 14:54:24", "text": "Mér finnst hún bara virka dóni og dekurrófa. Ég myndi ekk taka  í mál að þvo af henni og ekki vilja sjá að hún notaði ísskápinn eins og sinn eiginn."}, {"response_to": "31332392", "username": "svartasunna", "message_id": "31332447", "user_id": "54800", "datetime": "2016-07-16 19:25:31", "datestring": "16. júl. '16, kl: 19:25:31", "text": "Úfff...èg myndi ekki meika svona framkomu á mínu heimili, ekki frá maka, börnum eða kærestu....kæresta. Mèr myndi líða eins og èg væri með fanga á heimilinu. :p"}, {"response_to": "31332447", "username": "Dalía 1979", "message_id": "31332457", "user_id": "257096", "datetime": "2016-07-16 20:24:22", "datestring": "16. júl. '16, kl: 20:24:22", "text": "Hún er greinilega búinn að heyra svo mikið af ljótum sögum um tengdamæður að hún kanski ætlar að forðast að mynda tengsl hún þarf líka ekki endilega að líka við fjölskildu hans þó hún sé með syninum ...það er ekkert óalgengt"}, {"response_to": "31332457", "username": "svartasunna", "message_id": "31332460", "user_id": "54800", "datetime": "2016-07-16 20:37:02", "datestring": "16. júl. '16, kl: 20:37:02", "text": "Kannski..en þá gengur ekki að ætla að búa á sama heimili."}, {"response_to": "31332460", "username": "svartasunna", "message_id": "31332461", "user_id": "54800", "datetime": "2016-07-16 20:37:56", "datestring": "16. júl. '16, kl: 20:37:56", "text": "....og vilja láta þjónusta sig þar að auki."}, {"response_to": "31332460", "username": "Dalía 1979", "message_id": "31332480", "user_id": "257096", "datetime": "2016-07-16 22:07:50", "datestring": "16. júl. '16, kl: 22:07:50", "text": "Nei það er ekki að virka"}, {"response_to": "31332392", "username": "Alpha❤", "message_id": "31332458", "user_id": "105727", "datetime": "2016-07-16 20:30:59", "datestring": "16. júl. '16, kl: 20:30:59", "text": "Ég var svona á þessum aldri og það var bara því ég var rosalega feimin við fjölskyldu hans."}, {"response_to": "31332458", "username": "Alpha❤", "message_id": "31332459", "user_id": "105727", "datetime": "2016-07-16 20:33:05", "datestring": "16. júl. '16, kl: 20:33:05", "text": "Ég samt heilsaði alltaf og mín tengdamamma var ekki að þvo af mér eða neitt svoleiðis"}, {"response_to": "31332392", "username": "Felis", "message_id": "31332463", "user_id": "32229", "datetime": "2016-07-16 20:54:31", "datestring": "16. júl. '16, kl: 20:54:31", "text": "Ég myndi sleppa því að þvo af henni og rukka fyrir mat. En það er algerlega hennar hvort hún umgengst ykkur eða ekki (ég myndi samt halda áfram að vera nice og bjóða henni að vera með)."}, {"response_to": "31332392", "username": "mymble", "message_id": "31332483", "user_id": "279395", "datetime": "2016-07-16 22:23:09", "datestring": "16. júl. '16, kl: 22:23:09", "text": "Ég var svona við 2 fyrrverandi tengdafjölskyldur mínar, reyndar lét ég þau ekki þvo af mér eða neitt slíkt en ég var sjúklega feimin og vildi helst bara loka okkur af, en ég var líka með massssssíva félagsfælni sem ég hef þurft að vinna mikið í. Það hjálpaði mikið að tengdamamma mín í seinna sambandinu sýndi mér mikinn skilning og hjálpaði mér mikið. Hefði eflaust hætt að koma alfarið ef ég hefði vitað af því að hún væri pirruð út í mig."}, {"response_to": "31332483", "username": "mymble", "message_id": "31332484", "user_id": "279395", "datetime": "2016-07-16 22:23:49", "datestring": "16. júl. '16, kl: 22:23:49", "text": "That being said þá finnst mér frekar ruglað að vera að þvo af tveimur fullorðnum einstaklingum og hefði ekki tekið það í mál að láta aðra gera það fyrir mig eftir svona 15, 16 ára aldur."}, {"response_to": "31332484", "username": "hrafnsönd", "message_id": "31332654", "user_id": "318323", "datetime": "2016-07-17 20:21:27", "datestring": "17. júl. '16, kl: 20:21:27", "text": "Takk fyrir öll þessi góðu ráð.   Hef grætt mikið á þessari umræðu.  :)"}, {"response_to": "31332392", "username": "mileys", "message_id": "31332685", "user_id": "30921", "datetime": "2016-07-17 22:28:21", "datestring": "17. júl. '16, kl: 22:28:21", "text": "Hæ hæ, ég var svona á þessum aldri og við vorum einmitt inni á fjölskyldu kærasta míns. Mér fannst hrikalega óþægilegt að vera að spjalla eitthvað við hans fjölskyldu og vildi helst bara vera inná herbergi með kærastanum. Ég reyndar er mjög félagsfælin manneskja en þetta var alls ekki vegna þess að mér væri illa við fólkið hans eða neitt svoleiðis, ég átti bara svo erfitt með þetta. Ég heilsaði ef ég hitti þau þegar ég kom en annars ekki og sagði almennt mjög lítið. Gæti trúað því að ef þið farið að ræða þetta eitthvað við hana myndi það bara gera illt verra.Sennilega lagast þetta með tímanum."}, {"response_to": "31332392", "username": "zakaria", "message_id": "31332786", "user_id": "316849", "datetime": "2016-07-18 12:19:44", "datestring": "18. júl. '16, kl: 12:19:44", "text": "Mig grunar að stúlkan sé mjög feimin og/eða með mikinn kvíða. Myndi nefna það við soninn."}, {"response_to": "31332392", "username": "Allegro", "message_id": "31332790", "user_id": "5868", "datetime": "2016-07-18 12:25:51", "datestring": "18. júl. '16, kl: 12:25:51", "text": "Persónulega mundi ég ræða við soninn. Fá að heyra þeirra hlið og útskýra þína hlið. Biðja hann að gera það sem hann getur til að sambandið á milli verði aðeins þægilegra millri allra."}, {"response_to": "31332790", "username": "ariariari", "message_id": "31332954", "user_id": "294702", "datetime": "2016-07-18 22:29:20", "datestring": "18. júl. '16, kl: 22:29:20", "text": "Myndi halda að flestir 18 ára krakkar væru lítið fyrir að spjalla við \"tengdó\". Man hvernig ég forðaðist það sjálf sem krakki en samt var ég mjög félagslynd og vinamörg."}, {"response_to": "31332954", "username": "Allegro", "message_id": "31332958", "user_id": "5868", "datetime": "2016-07-18 22:38:43", "datestring": "18. júl. '16, kl: 22:38:43", "text": "Finnst samt alveg sjálfsagt að vera málkuknnugur þeim sem maður býr inn á. Finnst óeðlelegt að það séu ekki einhver samskipti og mundi ekki sætta mig við það sjálf, a.m.k ekki nema eftir að vera búin að reyna mitt besta í að laga það."}, {"response_to": "31332958", "username": "ariariari", "message_id": "31332991", "user_id": "294702", "datetime": "2016-07-19 00:45:56", "datestring": "19. júl. '16, kl: 00:45:56", "text": "Það kemur fram að hún býr hjá foreldrum sínum."}, {"response_to": "31332991", "username": "Allegro", "message_id": "31333032", "user_id": "5868", "datetime": "2016-07-19 09:55:10", "datestring": "19. júl. '16, kl: 09:55:10", "text": "Veit. En hún er greinilega töluvert hjá þeim."}, {"response_to": "31332954", "username": "Venja", "message_id": "31333023", "user_id": "93696", "datetime": "2016-07-19 09:15:30", "datestring": "19. júl. '16, kl: 09:15:30", "text": "Þær þurfa kannski ekki að vera bestu vinkonur að lakka táneglurnar á hvorri annarri, en það má alveg krefjast lágmarkskurteisi eins og að heilsa og kveðja og þakka fyrir sig. Ég mundi tala við soninn og fá hann til að tækla þetta"}, {"response_to": "31332392", "username": "Petrís", "message_id": "31332981", "user_id": "292934", "datetime": "2016-07-18 23:54:07", "datestring": "18. júl. '16, kl: 23:54:07", "text": "Ég myndi ekki líða þetta enda skapar þetta óþægilegt andrúmsloft á heimilinu, Hvers vegna að leyfa fullorðinni manneskju að koma svona fram. Ég myndi ræða við son þinn og segja honum að þetta sé ástand sem verði að lagast."}, {"response_to": "31332392", "username": "Lilith", "message_id": "31333024", "user_id": "5041", "datetime": "2016-07-19 09:18:00", "datestring": "19. júl. '16, kl: 09:18:00", "text": "Ég myndi halda að stúlkan sé einfaldlega mjög feimin og hálfsmeyk við ykkur."}, {"response_to": "31332392", "username": "Myken", "message_id": "31333237", "user_id": "141701", "datetime": "2016-07-19 23:19:38", "datestring": "19. júl. '16, kl: 23:19:38", "text": "Hefurðu spjallað við hennar foreldra og kannski spurt þau út í þetta og sagt að þ´´er langar að kynast henni en fáir ekki alveg tækifæri á því"}]}
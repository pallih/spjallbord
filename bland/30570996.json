{"url": "https://bland.is/umraeda/kattasandur-allt-fer-ut-um-allt-/30570996/?page=1114", "date": "2014-03-12 18:58:55", "id": "30570996", "items": [{"text": "Jæja örugglega grilljónasti kattasandsþráðurinn hérna.Ég er búin að gera allt sem mér dettur í hug, en kötturinn minn dreyfir kattasandi út um allt hús. Ég þarf helst að sópa/ryksuga tvisvar á dag, eða jafn oft og hann fer í kattakassann. Ég er með lokaðann kassa, og svo svona plast mottu fyrir utan kassann þar að auki, þar sem kötturinn stígur út úr kassanum. En það virðist ekkert duga. Ég er að verða brjáluð á þessu. Kunnið þið einhver ráð við þessu vandamáli?Einnig. Með hvaða kattasandi mælið þið? Ég nota Cat's Best ökoplus. Hann klumpast vel og það má sturta honum í klósettið, sem er mikill kostur Og hann endist nánast endalaust.. Ég mæli með honum, en þar sem kötturinn dreyfir honum út um öll gólf langar mig til þess að prófa einhvern annan sand. (Hef notað þennan sand líka með öðrum ketti, en sá köttur dreyfði sandinum ekki svona svakalega.)", "title": "Kattasandur - allt fer út um allt.", "username": "zazazizi", "message_id": "30570996", "user_id": "166303", "response_to": null, "datetime": "2014-03-12 18:58:55", "datestring": "12. mar. '14, kl: 18:58:55"}, {"response_to": "30570996", "username": "lofthæna", "message_id": "30571612", "user_id": "3375", "datetime": "2014-03-13 01:14:21", "datestring": "13. mar. '14, kl: 01:14:21", "text": "Mér fannst helst hjálpa að snúa kassanum upp að vegg. Auðvitað ekki svo nálægt að kötturinn kæmist ekki inn í kassann en bara passlega langt frá. Fannst alls ekki gott að snúa honum út í opið rými."}, {"response_to": "30570996", "username": "Felis", "message_id": "30571677", "user_id": "32229", "datetime": "2014-03-13 08:30:53", "datestring": "13. mar. '14, kl: 08:30:53", "text": "ég er ekki með neitt ráð - en hvar færðu þennan sand? mér finnst hann hljóma vel"}, {"response_to": "30571677", "username": "zazazizi", "message_id": "30572112", "user_id": "166303", "datetime": "2014-03-13 15:22:08", "datestring": "13. mar. '14, kl: 15:22:08", "text": "Ég fæ hann í Dýrabæ. 10 lítrar á 2.000 kr. Pokinn endist örugglega í 2 mánuði hjá mér með einn innikött."}, {"response_to": "30570996", "username": "Hedwig", "message_id": "30571804", "user_id": "26056", "datetime": "2014-03-13 10:15:38", "datestring": "13. mar. '14, kl: 10:15:38", "text": "Mínir kassar sem eru lokaðir snúa upp að vegg. Er með lúguna á og hann er það langt frá að þeir geta vel opnað lúguna til að komast út úr kössunum.  Áður en ég hafði þá upp að vegg fór sandurinn kílómeter frá kössunum bara um leið og þeir stigu út enda hlupu þeir af stað :P en þeir geta ekki hlaupið í gegnum vegginn þannig að þeir eru lengur að labba hægt og meiri sandur fer af tásunum.  Var sjálf alltaf með eitthvað plastdrasl fyrir framan sem virkar voða takmarkað þannig að núna er ég með baðmottu bara sem tekur aðeins meira ef ég er dugleg að ryksuga hana en fannst muna langmest um að snúa kössunum að veggnum."}, {"response_to": "30571804", "username": "zazazizi", "message_id": "30572119", "user_id": "166303", "datetime": "2014-03-13 15:24:21", "datestring": "13. mar. '14, kl: 15:24:21", "text": "Ég ætla að prófa að snúa kassanum upp að vegg og sjá hvernig það virkar."}, {"response_to": "30572119", "username": "ingapinga123", "message_id": "30572519", "user_id": "217484", "datetime": "2014-03-13 19:25:32", "datestring": "13. mar. '14, kl: 19:25:32", "text": "Líka gott að setja smámottu fyrir framan kassaopið. Þá dreifist sandurinn ekki með kettinum um húsið :)"}, {"response_to": "30570996", "username": "böllur", "message_id": "30590777", "user_id": "267132", "datetime": "2014-03-23 18:58:36", "datestring": "23. mar. '14, kl: 18:58:36", "text": "Skiptu úr klumpasandi yfir í silikon sand og þá loksins geturu gengið um berfætt aftur."}, {"response_to": "30590777", "username": "zazazizi", "message_id": "30590785", "user_id": "166303", "datetime": "2014-03-23 19:05:39", "datestring": "23. mar. '14, kl: 19:05:39", "text": "Reyndar hefur þetta að snúa kassanum upp að vegg gengið frábærlega og kannski bara eitt til tvö sandkorn borist eitthvað út í húsið."}, {"response_to": "30590777", "username": "Hedwig", "message_id": "30591643", "user_id": "26056", "datetime": "2014-03-24 10:52:07", "datestring": "24. mar. '14, kl: 10:52:07", "text": "Ekki ef að kötturinn er eins og minn. Hann skyldi ekki afhverju ég væri að troða fullt af leikkögglum í sandkassann hans en hann vissi ekki hvað hann ætti að gera við þetta og dreifði þessu um öll gólf og lék sér með þetta.  Þá vil ég mun frekar labba á fullt af sandkornum en á silikon kögglunum sem eru grjótharðir og er eins og að labba á grjóti."}, {"response_to": "30570996", "username": "Fairbanks", "message_id": "30594767", "user_id": "269889", "datetime": "2014-03-25 21:45:15", "datestring": "25. mar. '14, kl: 21:45:15", "text": "Þessi Cat's Best sandur er snilld :) Ég er sammála því sem hefur komið fram að það er best að snúa kassanum upp að vegg og mér hefur fundist betra að hafa venjulega baðmottu (er með hringmottu úr ikea) fyrir framan kassan frekar en svona plastmottu. Núna er ég í það lítilli íbúð að það er hvergi pláss fyrir kassan nema inní sturtunni og það hefur verið að virka vel til að minnka sandinn. Hef baðmottuna í sturtubotninum og passa að það fari ekki sandur í niðurfallið. Með þetta svona hefur varla sandkorn farið út fyrir baðherbergið. Gallinn reyndar sá að ég þarf alltaf að færa kassan fram þegar ég þarf að nota sturtuna :P"}]}
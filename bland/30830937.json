{"url": "https://bland.is/umraeda/stjornin-i-hnotskurn-/30830937/?page=851", "date": "2014-09-11 08:49:47", "id": "30830937", "items": [{"text": "Alveg er þessi frétt í samræmi við næstu frétt sem ég er með linkað á  Það var alveg vitað mál þegar þetta \"æðislega\" þrepakerfi var tekið upp á lyfjakostnaði, Danmörk höfð sem viðmið nema þar borgar sjúklingur ekki meira en 17 þús ís,kr.En við hinir almennuborgarar erum ekki að blæða nóg.", "title": "Stjórnin í hnotskurn............", "username": "Charmed", "message_id": "30830937", "user_id": "9553", "response_to": null, "datetime": "2014-09-11 08:49:47", "datestring": "11. sep. '14, kl: 08:49:47"}, {"response_to": "30830937", "username": "Louise Brooks", "message_id": "30830944", "user_id": "103336", "datetime": "2014-09-11 08:59:09", "datestring": "11. sep. '14, kl: 08:59:09", "text": "Ég fór í alvörunni að grenja þegar ég sá þetta í morgun. Ég er liggur við enn með tárin í augunum eftir að lesa Fréttablaðið og bara get ekki séð fyrir mér hvernig ég á eftir að geta lifað hérna næstu árin svona miðað við öll lyfin sem bæði ég og drengurinn minn erum á. Svona fyrir utan hvað ég greiði viðbjóðslega mikið á ári fyrir alls konar verkjalyf og sýklalyf sem að falla ekki undir þetta kerfi. Strákurinn er núna með 5 augnsýkinguna í röð og hvert skipti kostar sýklalyfið 2500 kr og TR tekur engan þátt í svona löguðu. Þeir taka heldur ekki þátt í ofnæmislyfinu sem hann tekur til að geta sofið en það kostar max 12-15 þús á ári. Þetta tínist allt til og þetta verða stórar upphæðir samanlagt."}, {"response_to": "30830944", "username": "HvuttiLitli", "message_id": "30831173", "user_id": "41476", "datetime": "2014-09-11 12:57:02", "datestring": "11. sep. '14, kl: 12:57:02", "text": "Mér finnst þetta bara svo ofboðslega rangt allt saman. Það er ekki eins og fólk velji það að þurfa á þessu að halda, en þessi yfirvöld okkar virðast halda það."}, {"response_to": "30831173", "username": "Louise Brooks", "message_id": "30831183", "user_id": "103336", "datetime": "2014-09-11 13:03:59", "datestring": "11. sep. '14, kl: 13:03:59", "text": "Ég fór nú líklegast að grenja út af því að ég er að byrja á túr, jibbíjei... en já ég var á mörgum dýrum lyfju á síðasta ári og hætti einmitt á þunglyndis og adhd lyfjum vegna þess að ég var í þeirri stöðu að þurfa að velja hvort að ég ætlaði að borga lyf fyrir mig eða barnið mitt. Það varð auðvitað ofan á að borga rándýru astmalyfin fyrir barnið. Hann er á montelukast, seretide og ventolin við astmanum og er svo reglulega að fá sýklalyf vegna þrálátra augnsýkinga og líka á ofnæmislyfi sem hjálpar honum að sofa. Það mun bara bætast ofan á þetta á næstu árum því að ég er að bíða eftir adhd greiningu líka. Svo þarf hann iðjuþjálfun og að fara til talmeinafræðings."}, {"response_to": "30831183", "username": "HvuttiLitli", "message_id": "30831193", "user_id": "41476", "datetime": "2014-09-11 13:14:43", "datestring": "11. sep. '14, kl: 13:14:43", "text": "Já, ég bara skil þetta ekki. Maður þarf að vera hátekjumanneskja með stóru h-i og hafa tvennar svoleiðis tekjur á heimilinu til að geta þetta. Fékk eiginlega smá áfall í gær þegar ég horfði á fréttina um kostnaðinn vegna krabbameinsmeðferðarinnar og sá að nágrannalöndin okkar eru allt öðruvísi þegar kemur að svoleiðis málum..."}, {"response_to": "30830937", "username": "afþví", "message_id": "30830949", "user_id": "40368", "datetime": "2014-09-11 09:04:29", "datestring": "11. sep. '14, kl: 09:04:29", "text": "Þeir virðast hafa norðurlöndin sem viðmið í öllu neikvæða en sleppa hins vegar öllum hlunnindum og öðrum jákvæðum hlutum sem íbúar þar njóta. Það koma ekkert nema skelfilegar fréttir frá Íslandi núna finnst mér, er gríðarlega fegin að vera ekki búsett þar."}, {"response_to": "30830949", "username": "12stock", "message_id": "30831187", "user_id": "56282", "datetime": "2014-09-11 13:09:13", "datestring": "11. sep. '14, kl: 13:09:13", "text": "Hvað er þetta! Það er margt jákvætt sem kemur frá ríkisstjórninni. Veiðileyfagjaldið er lækkað um tæp 20% og framlög til ríkiskirkjunnar hækkar."}]}
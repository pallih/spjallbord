{"url": "https://bland.is/umraeda/fyrir-klukkutima-sidan/30431880/?page=1289", "date": "2013-12-24 17:38:06", "id": "30431880", "items": [{"text": "Fékk ég að vita það að einstaklingar sem hafa sýnt mér svakalega dónaskap síðustu vikur og mánuði verða þar sem ég mun eyða kvöldinu. Það sem hefur verið sagt við mig er ofboðslega sárt og vont, m.a. að viðkomandi trúi því ekki að ég sé að glíma við þau veikindi sem ég er að glíma við og þegar ég bauð viðkomandi að koma með mér til læknis svo læknirinn gæti útskýrt þetta fyrir viðkomandi þá var því boði hafnað. Viðkomandi finnst ekkert að sinni hegðun og sínum orðum og hefur þess vegna ekki beðist afsökunar. Ég er ennþá svakalega sár og reið og ég vil helst ekki heilsa þessu fólki, hvað þá að kyssa það gleðileg jól og eitthvað. Ég sit hérna með tárin í augunum að spá í hvernig ég get dílað við þetta á sem mildastan hátt, án þess að brjóta af virðingu minni og stolti enn einu sinni.   Hingað til hefur fjölskyldan tekið á svona málum með því að þegja og láta eins og ekkert sé að á yfirborðinu þegar undir niðri kraumar allt.    Ég veit ekki hvernig ég á að tækla þetta. Ég hélt að þessir einstaklingar væru hættir að koma í þetta boð á aðfangadag, það var að minnsta sagt fyrir nokkrum árum. Börnin mín og þeirra verða þarna og ég vil ekki vera með eitthvað fíaskó. Að sama skapi hef ég engan áhuga á að tala við þetta fólk. Við verðum rosalega fá og því ekki hægt að fela sig með því að þykjast vera að tala við annað fólk.     Hjálp?", "title": "Fyrir klukkutíma síðan", "username": "Kalishi", "message_id": "30431880", "user_id": "261182", "response_to": null, "datetime": "2013-12-24 17:38:06", "datestring": "24. des. '13, kl: 17:38:06"}, {"response_to": "30431880", "username": "littleboots", "message_id": "30431883", "user_id": "170628", "datetime": "2013-12-24 18:07:12", "datestring": "24. des. '13, kl: 18:07:12", "text": "Úff. Stórt knús á þig."}, {"response_to": "30431880", "username": "Alpha❤", "message_id": "30431885", "user_id": "105727", "datetime": "2013-12-24 18:11:25", "datestring": "24. des. '13, kl: 18:11:25", "text": "Eg myndi fara og setja folkið a ignore en samt vera kurteis þegar talað er við mig"}, {"response_to": "30431880", "username": "Skreamer", "message_id": "30431895", "user_id": "173840", "datetime": "2013-12-24 18:38:53", "datestring": "24. des. '13, kl: 18:38:53", "text": "Haltu bara kurteisri fjarlægð frá viðkomandi.  Ekki ræða þín mál við þá og ef þeir byrja að fyrra bragði að gera það þá breytirðu bara umræðuefninu eða snýrð þér að einhverjum öðrum með annað umræðuefni.  Getur hjálpað að vera búin að finna eitthvað tvennt sem þú getur rætt um fyrirfram."}, {"response_to": "30431880", "username": "fabia69", "message_id": "30431908", "user_id": "74289", "datetime": "2013-12-24 19:44:04", "datestring": "24. des. '13, kl: 19:44:04", "text": "ég myndi ekki fara"}, {"response_to": "30431880", "username": "Fokk", "message_id": "30431912", "user_id": "200798", "datetime": "2013-12-24 20:16:37", "datestring": "24. des. '13, kl: 20:16:37", "text": "Ekki láta manneskjuna skemma fyrir þér kvöldið. Þú átt betra skilið en það. Reyndu bara að ignora viðkomandi og einbeita þér að hinu fólkinu :)"}, {"response_to": "30431880", "username": "kauphéðinn", "message_id": "30431930", "user_id": "252081", "datetime": "2013-12-24 21:27:15", "datestring": "24. des. '13, kl: 21:27:15", "text": "Ekki gefa öðru fólki svona mikið vald yfir þér og tilfinningum þínum, gerðu þér grein fyrir hvaða vandamál þjáir ÞAÐ sem orsakar skilningsleysi þess gagnvart annarra aðstæðum, þínum, og vorkenndu þeim fyrir skammsýni þeirra og skort á samúð.  Ekki láta aðra fæla þig frá uppákomum eða stöðum sem þig langar að vera í.  Þetta er samt   svo erfitt að tækla, ég veit það, en með kæruleysi kannski, ef þetta fólk reynir að kyssa þig á kynnina, vera fljót svo það kyssir loftið og sýna þeim almennt áhugaleysi   Óþolandi þegar fjölskyldan lætur sem ekkert sé og horfir í hina áttina."}, {"response_to": "30431880", "username": "Þönderkats", "message_id": "30432134", "user_id": "53328", "datetime": "2013-12-25 03:21:55", "datestring": "25. des. '13, kl: 03:21:55", "text": "Æjj leiðinlegt að heyra, bölvuð leiðindi í þessu fólki. Vona að þetta hafi farið vel."}, {"response_to": "30431880", "username": "QI", "message_id": "30432237", "user_id": "223573", "datetime": "2013-12-25 12:00:46", "datestring": "25. des. '13, kl: 12:00:46", "text": "Það sem hann segir, lýsir honum betur en þér."}]}
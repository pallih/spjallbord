{"url": "https://bland.is/umraeda/thid-sem-hafid-ekki-mjolkad-nog/22968883/?page=5102", "date": "2011-02-01 09:20:45", "id": "22968883", "items": [{"text": "Hefur einhver náð mjólkinni upp á nokkrum vikum.  Stelpan mín er orðin 5 vikna og ég hélt þetta yrði ekkert mál, hef verið með eldra barn á brjósti og mjólkaði nóg.  Nú bara er þetta brot ef því sem hún þarf, kannski 1/5 og þurrmjólk á móti.   Ég fæ aldrei þessa tilfinningu að brjóstin séu að fyllast og svona þrýsting, kannski smá streymi einstaka sinnum í nokkrar sekúndur.  Prófaði að mjólka mig einu sinni með svona rafmagnsgræju, fann bara að það hafði ekkert að segja.   Ég gef henni alltaf fyrst úr brjóstinu og stundum eftir pelann ef hún er ekki alveg södd.  Er með sér túttu á pelann og hef líka notað svona hjálparbrjóst til að örva brjóstin en það hefur ekkert að segja.\nBúin að fara til brjóstaráðgjafa.  Stelpan tekur brjóstið rétt, engin sár að trufla eða neitt.\nHef prófað að drekka Fennel te, rauðvín, pilsner, fullt af vatni og það er eins og það breyti engu.\n\nHefur einhver lent í þessu og náð þessu upp með einhverju öðru móti en ég hef nefnt hérna?   Þetta er svo mikil vinna að vera bæði með brjóst og pela, bara þurrmjólkur dæmið er nóg, blanda pela, kæla, hita og allt það.  Þetta er enn meira vesen að gefa henni fyrst brjóstið og svo pela.  Vil samt ekki að hún missi af þessu litla sem hún fær.", "title": "Þið sem hafið ekki mjólkað nóg", "username": "LadyGaGa", "message_id": "22968883", "user_id": "32188", "response_to": null, "datetime": "2011-02-01 09:20:45", "datestring": "1. feb. '11, kl: 09:20:45"}, {"response_to": "22968883", "username": "vatnsglas", "message_id": "22969132", "user_id": "47543", "datetime": "2011-02-01 09:47:44", "datestring": "1. feb. '11, kl: 09:47:44", "text": "Já, ég þekki þetta. ...og þó ég verði skotin í kaf hérna af brjóstagjafamafíunni... þá leið mér og barninu miklu betur eftir að ég hætti bara alveg með brjóstagjöfina og einbeitti mér bara að þurrmjólkinni og notalegu stundunum með barninu þegar það drakk úr pela hjá mér. vandræðin hjá mér byrjuðu um 5 vikna, ég reyndi allt mögulegt til að auka framleiðsluna, en um 9 vikna var hann alfarið á pela og allir sáttir!"}, {"response_to": "22968883", "username": "Mývatn", "message_id": "22969273", "user_id": "47884", "datetime": "2011-02-01 10:01:22", "datestring": "1. feb. '11, kl: 10:01:22", "text": "Ertu að byrja aftur í ræktinni eða undir álagi að örðu leyti? Ég veit að framleiðslan minnkar mikið hjá sumum þegar þær byrja að æfa aftur."}, {"response_to": "22968883", "username": "rts", "message_id": "22969410", "user_id": "97928", "datetime": "2011-02-01 10:19:19", "datestring": "1. feb. '11, kl: 10:19:19", "text": "ég kannast einnig við þetta mín var á ábót frá fæðingu og ég fékk aldrei þessa mjólkurtilfinningu og alltaf jókst ábótin, mín var samt rosa duglega að sjúga var með mikla sogþörf og lá endalaust á"}, {"response_to": "22968883", "username": "JungleDrum", "message_id": "22970733", "user_id": "29871", "datetime": "2011-02-01 12:19:50", "datestring": "1. feb. '11, kl: 12:19:50", "text": "Ég mjólkaði alltaf illa en þrjóskaðist við eftir ráðelggingum ljósðmæðra og brjósstagjafaráðgjafa  sem létu mér líða eins og vondri manneskju að spyrja um ábót.."}, {"response_to": "22968883", "username": "SecretWish", "message_id": "22971149", "user_id": "121691", "datetime": "2011-02-01 12:52:57", "datestring": "1. feb. '11, kl: 12:52:57", "text": "Ég á stelpu sem er 14 vikna í dag og ég hef gefið ábót frá 3ja degi."}, {"response_to": "22968883", "username": "LadyGaGa", "message_id": "22972899", "user_id": "32188", "datetime": "2011-02-01 15:07:13", "datestring": "1. feb. '11, kl: 15:07:13", "text": "Takk fyrir svörin.  Ég hef einmitt ekkert verið að fara eftir neinum nema sjálfri mér.  Brjóstagjafakonan sagði mér að minnka strax pelann um helming og sagði að þetta yrði bara ekkert mál, ég vissi að þá myndi ég svelta barnið.  Hef gefið henni ábót frá því hún var sirka viku gömul og ætla sko ekkert að skammast mín fyrir það  : )"}, {"response_to": "22968883", "username": "Gabi", "message_id": "22974404", "user_id": "71934", "datetime": "2011-02-01 16:57:22", "datestring": "1. feb. '11, kl: 16:57:22", "text": "Ég þekki þetta ekki af eigin raun, hef verið svo heppin að hafa yfirdrifið nóg af bróstamjólk fyrir börnin mín. Vildi bara senda þér pepp og að þið mæður finnið best hvað er best fyrir ykkar börn. Finnst óþarfi að svelta börnin og það er bara þannig að það mjólka ekki allar mæður nóg fyrir sín börn og því óþarfi að setja meiri pressu á þær með skítkasti eins og ég hef oftar en ekki lesið því miður hérna á Barnalandi. Því það er svo gott að leita ráða hér fyrir utan stundum brjóstagjöf og bílstólaráð - þá finnst manni allt verða vitlaust;-0"}, {"response_to": "22974404", "username": "LadyGaGa", "message_id": "22974737", "user_id": "32188", "datetime": "2011-02-01 17:16:24", "datestring": "1. feb. '11, kl: 17:16:24", "text": "Takk fyrir þetta  : )   Spyr vinkonu mína um þetta sem býr í USA."}, {"response_to": "22968883", "username": "Mozzer", "message_id": "22974725", "user_id": "40293", "datetime": "2011-02-01 17:15:49", "datestring": "1. feb. '11, kl: 17:15:49", "text": "Ég ætla að vona að ég verði ekki skotin í kaf sem einhver brjóstagjafamafíósi en mig langar að spyrja hvað það var sem gaf þér vísbendingu um að barnið væri ekki að fá nóg?"}, {"response_to": "22974725", "username": "LadyGaGa", "message_id": "22975630", "user_id": "32188", "datetime": "2011-02-01 18:13:27", "datestring": "1. feb. '11, kl: 18:13:27", "text": "Hún grét ALLTAF þegar ég tók hana af brjóstinu, svaf mjög lítið, allar bleiur nánast þurrar, jafnvel eftir 3-4 klukkutíma.  Svaf fyrst og ég sá að hún var södd þegar ég gaf henni sykurvatn.  Hún var alltaf svona óróleg, ekki værð yfir henni eins og þegar þau eru búin að fá nægju sína.  Hún fékk mjög litla ábót fyrst og ég hélt þetta yrði bara svona í 2-3 daga að ná mjólkinni upp þar sem ég hafði áður verið með barn á brjósti í  7 mánuði og allt í góðu en það var ekki svo einfalt núna."}, {"response_to": "22975630", "username": "Mozzer", "message_id": "22978121", "user_id": "40293", "datetime": "2011-02-01 20:40:27", "datestring": "1. feb. '11, kl: 20:40:27", "text": "þurrar bleyjur eru eitt áræðanlegasta merkið um að ekki sé nóg af mjólk.    Þú hefur reynslu af brjóstagjöf í marga mánuði og ættir því að öllum líkindum að geta gefið brjóst aftur.  En það getur líka ýmislegt truflað t.d. einhverjar hormónaraskanir.   Hugsanlega varstu bara svona sein í gang og því hægt að ná upp framleiðslu en svo má vel vera að eitthvað annað sé að trufla.  Ef þig langar  að reyna að ná upp framleiðslunni þá er held ég best að vinna þetta í samvinnu við brjóstaráðgjafa (eða hjúkkuna þína) og prófa sig áfram í hægfara skrefum eins og gert er í linknum sem ég benti þér á (nokkuð góðar leiðbeiningar).    Það eru alveg dæmi um það að konum takist að losna við þurrmjólkina alveg (sé það sem móðirin óskar) eða að hluta.    Það er alveg þess virði að reyna, en heldur enginn heimsendir þó það takist ekki.   Þú þarft fyrst og fremst að vera sátt sjálf við niðurstöðuna."}, {"response_to": "22978121", "username": "LadyGaGa", "message_id": "22978585", "user_id": "32188", "datetime": "2011-02-01 21:05:27", "datestring": "1. feb. '11, kl: 21:05:27", "text": "Já takk, ég er ekki búin að gefast upp ennþá og held einmitt í vonina að ég sé bara lengi í gang.  Gef henni brjóstið eins oft og ég get og leyfi henni alveg að vera í ágætis tíma."}, {"response_to": "22978585", "username": "Mozzer", "message_id": "22978939", "user_id": "40293", "datetime": "2011-02-01 21:25:29", "datestring": "1. feb. '11, kl: 21:25:29", "text": "Spurning um að taka svona markvisst prógram á þetta.   Taka nokkra daga þar sem þú skráir niður heildarmagnið sem barnið fær á sólarhring af þurrmjólk.   Minnka svo magnið um 30 mL (dreift á allan sólarhringinn - ekki í hverri pelagjöf).  Gefa sama magn af þurrmjólk í 3 daga og minnka þá aftur um 30 mL. og halda því magni í 3 daga.  Halda svona áfram koll af kolli þar til þurrmjólkin er dottin út."}, {"response_to": "22968883", "username": "Flug101", "message_id": "22975149", "user_id": "111132", "datetime": "2011-02-01 17:46:14", "datestring": "1. feb. '11, kl: 17:46:14", "text": "Frábær umræða - akkúrat það sem ég er að klást við.  Minn strákur er sex vikna og hefur fengið ábót frá fæðingu þar sem mjólkin kom ekki strax og þurfti að berjast við þyngdina fyrstu tvær vikurnar.  Hann fór svo að taka vel við sér í þyngd og gáfum við honum alltaf ábót í sprautu eftir hverja gjöf. Núna er hann ekki lengur að fá ábót nema fyrir nóttina - hann fær 60 ml í brjóstapela og svo brjóstið fyrir og eftir. Hann sefur mjög vel yfir nóttina og á það til að sofa það mikið að hann vaknar ekki fyrir næturgjöfina. Síðan drekkur hann vel um morguninn og hvílir sig vel á milli og ég er með nóg af mjólk í brjóstunum. Eftir hádegi aftur á móti drekkur hann á klukkutíma fresti og er bókstaflega standslaust á brjóstinu og ég rétt næ að ná mér í eitthvað að drekka og borða. Ég var að hafa áhyggjur að hann væri kannski ekki að fá nóg og var farin að hugsa hvort ég ætti að gefa honum ábót seinnipartinn."}, {"response_to": "22975149", "username": "LadyGaGa", "message_id": "22975762", "user_id": "32188", "datetime": "2011-02-01 18:22:09", "datestring": "1. feb. '11, kl: 18:22:09", "text": "Ég myndi halda að hann væri ekki að fá nóg.  Er hann alveg að kyngja alltaf?"}, {"response_to": "22975149", "username": "lam", "message_id": "22976259", "user_id": "24564", "datetime": "2011-02-01 18:52:22", "datestring": "1. feb. '11, kl: 18:52:22", "text": "Ætla svara þér og líka upphafsinnlegginu."}, {"response_to": "22968883", "username": "Flug101", "message_id": "22976336", "user_id": "111132", "datetime": "2011-02-01 18:56:12", "datestring": "1. feb. '11, kl: 18:56:12", "text": "Já, hann virðist vera að kyngja nokkuð vel - sérstaklega í byrjun - svo er eins og að hann sé að totta meira undir lokin - sé ekki betur en að hann sé að kyngja þá líka. Hann er að þyngjast vel (200 - 300 gr á viku) og bleyjurnar eru alltaf þungar af pissi."}, {"response_to": "22976336", "username": "LadyGaGa", "message_id": "22978599", "user_id": "32188", "datetime": "2011-02-01 21:06:04", "datestring": "1. feb. '11, kl: 21:06:04", "text": "Já og kannski er hann í vaxtakipp núna  : )"}, {"response_to": "22968883", "username": "Ziha", "message_id": "22980681", "user_id": "51148", "datetime": "2011-02-01 22:48:41", "datestring": "1. feb. '11, kl: 22:48:41", "text": "Minn yngsti var á brjósti + ábót í 19 mánuði.... Ábótin jókst aldrei eða allavega ekkert að ráði, en ég náði heldur ekkert mjólkinni upp nema rétt til að halda í við hann... þrátt fyrir mikla vinnu og óteljandi brjóstagjafatíma.  Ég prófaði aftur á móti ekki pumpu, eða reyndar prófaði ég hana 2svar og gat ekki fengið mig til að nota hana nema í nokkrar mínútur.... :-/"}]}
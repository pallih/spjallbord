{"url": "https://bland.is/umraeda/mamma-ad-skipta-ser-af-a-heimili-fodur-/31207795/?page=388", "date": "2015-09-30 22:47:04", "id": "31207795", "items": [{"text": "Ég breytti ýmsum smávægilegum staðreyndum um okkur til að við þekktumst ekki af þessari frásögn en ef einhver þekkir okkur samt þætti mér vænt um að viðkomandi héldi því fyrir sig. Ég er bara að leita ráða hérna og ekki að reyna að vera með nein leiðindi út í neinn.Börnin mín tilheyra flókinni samsettri fjölskyldu, eins og svo mörg íslensk börn. Við pabbi þeirra skildum fyrir fimm árum þegar þau voru 6 og 2 ára. Fyrst eftir að við skildum bjó pabbi þeirra úti á landi og þau fóru lítið til hans nema bara í lengri fríum. Þremur árum seinna breyttist búsetan og núna búum við rétt hjá hvort öðru svo krakkarnir fara mun reglulegar til hans. Við erum bæði komin í önnur sambönd og konan hans á son úr fyrra sambandi sem er ári yngri en sonur okkar og svo eiga þau saman ársgamlan strák, svo hjá þeim er talsvert meira stuð á heimilinu heldur enn hjá okkur sem erum bara hjón með tvö börn :)Strákurinn okkar, sem er núna 7 ára, er mjög ‘auðvelt’ barn. Á auðvelt með námið í skólanum, á auðvelt með samskipti við börn og fullorðna, man eftir dótinu sínu og veit svona yfirleitt hvort hann er að koma eða fara ;) Þeim stjúpbræðrunum kemur ofsalega vel saman og samband þeirra er mjög fallegt.Stelpan okkar sem er 11 ára á frekar erfitt. Hún er svakalega skapandi og hugmyndarík, góð við lítil börn, kurteis við alla, sanngjörn, með ríka réttlætiskennd, fróð og gaman að spjalla við hana þegar vel liggur á henni en hún er með ‘allan pakkann’ eins og það er stundum kallað. Lesblindu, ADHD, kvíða, almenna námserfiðleika og mjög hægan úrvinnsluhraða og þarf þess vegna mikla hjálp við námið og margt í daglegu lífi, hún er líka með skyntruflanir tengdar snertingu og þolir til dæmis mjög illa faðmlög og knús. Ef það er stress á heimilinu, til dæmis ef við vöknum of seint eða hún fær misvísandi skilaboð eða veit ekki til hvers er ætlast af henni verður hún gjörsamlega ringluð og hagar sér eins og bavíani. Hún höndlar óreglu í svefni og matarræði mun verr heldur en bróðir hennar þó hann sé rúmlega 4 árum yngri og verður mjög neikvæð og erfið í skapi ef svoleiðis kemur fyrir. Hún er oft mjög æst og með læti og getur skrúfað sig upp í áhyggjurúss og er þá alveg ferlega erfið í umgengni, hún helst ekki í neinum tómstundum nema skátunum og á fáa en góða vini. Svo ég veit alveg að það getur verið erfitt að búa með henni.Dóttir mín sagði mér fyrir nokkrum dögum og var alveg miður sín, að fjölskylduvinur á hinu heimilinu hennar væri vondur við sig. Hún sagði að þetta hefði verið svona í þónokkurn tíma og ástæðan fyrir því að hún var svona miður sín yfir þessu núna var að vinkonur hennar væru farnar að taka eftir þessu líka og spyrja hana út í þetta. Þetta er kona sem kemur til þeirra oft í viku til að létta undir, ekki þó tengd fjölskylduböndum heldur bara vinkona þeirra.Ég svona trúði þessu ekki alveg og spurði hana hvað nákvæmlega væri sagt og gert sem léti henni líða illa og þá hafði hún eftir hluti sem ég vona innilega að séu ósannir en er ferlega hrædd um að séu réttir. Hún sagðist hafa talað við bæði pabba sinn og stjúpu um þetta af og til síðan um síðustu jól og að þau segir bara að þetta gangi ekki og að það verði að gera eitthvað í þessu, en geri svo ekki neitt. Ég mun auðvitað tala við þau, en ég er búin að vera að hugsa núna í nokkra daga um hvernig ég á að nálgast þetta og mér dettur bara ekki nein lausn í hug sem er ekki frekjuleg afskipti af lífi hinnar fjölskyldunnar, getið þið aðstoðað mig?", "title": "Mamma að skipta sér af á heimili föður?", "username": "AchatinaFulica", "message_id": "31207795", "user_id": "304129", "response_to": null, "datetime": "2015-09-30 22:47:04", "datestring": "30. sep. '15, kl: 22:47:04"}, {"response_to": "31207795", "username": "TheMadOne", "message_id": "31207823", "user_id": "67426", "datetime": "2015-09-30 23:26:07", "datestring": "30. sep. '15, kl: 23:26:07", "text": "eina sem skiptir máli er heilsa og öryggi dóttur þinnar og hún hættir ekkert að vera dóttir þín þó hún sé hjá pabba sínum. Ef þú ræðir þetta við pabba hennar sem virðist vita af málinu þá kannski gerir hann eitthvað i því."}, {"response_to": "31207795", "username": "Ruðrugis", "message_id": "31207824", "user_id": "293353", "datetime": "2015-09-30 23:40:51", "datestring": "30. sep. '15, kl: 23:40:51", "text": "Mér finnst nú allt í lagi að þú ræðir þetta við barnsföður þinn undir fjögur augu sem fyrst. Það þarf ekkert að lita út frekjulega þó þú viljir fá skýr svör og minnist á þetta að fyrra bragði. Það er ekki eins og þú sért að skipta þér að því hvað sé í matinn eða hvað barnið eyði tíma sínum í á þeirra heimili. Þú ert bara að pæla í velferð barnsins og það er fyrir öllu."}, {"response_to": "31207824", "username": "AchatinaFulica", "message_id": "31207836", "user_id": "304129", "datetime": "2015-10-01 00:05:18", "datestring": "1. okt. '15, kl: 00:05:18", "text": "Ekki misnotkun eða slíkt en svona almenn andstyggilegheit. Talað illa um hana svo hún heyri til og reynt að niðurlægja hana fyrir framan bræðurna."}, {"response_to": "31207836", "username": "Ruðrugis", "message_id": "31207839", "user_id": "293353", "datetime": "2015-10-01 00:12:09", "datestring": "1. okt. '15, kl: 00:12:09", "text": "Þá finnst mér ekki spurning að þú átt að tala við þau. Mér finnst þetta á engan hátt frekjulegt og ekki heldur afskiptasemi."}, {"response_to": "31207836", "username": "TheMadOne", "message_id": "31207870", "user_id": "67426", "datetime": "2015-10-01 03:07:37", "datestring": "1. okt. '15, kl: 03:07:37", "text": "sorrí en mikið svakalega leyfi ég mér að hata fólk sem kemur svona fram við börn. Þetta hljómar eins og kvikindislegt einelti og myndi buga fullorðna manneskju. Persónulega myndi ég spyrja mig hvort að ég vildi setja barnið mitt í svona aðstæður, þetta brýtur niður sjálfstraustið hjá stelpunni hratt og örugglega."}, {"response_to": "31207870", "username": "LaRose", "message_id": "31207906", "user_id": "65188", "datetime": "2015-10-01 08:18:50", "datestring": "1. okt. '15, kl: 08:18:50", "text": "Nakvæmlega!"}, {"response_to": "31207870", "username": "Regndropi", "message_id": "31208082", "user_id": "81067", "datetime": "2015-10-01 17:49:44", "datestring": "1. okt. '15, kl: 17:49:44", "text": "Er svo sammála."}, {"response_to": "31207836", "username": "LaRose", "message_id": "31207905", "user_id": "65188", "datetime": "2015-10-01 08:18:16", "datestring": "1. okt. '15, kl: 08:18:16", "text": ""}, {"response_to": "31207905", "username": "AchatinaFulica", "message_id": "31207918", "user_id": "304129", "datetime": "2015-10-01 08:40:11", "datestring": "1. okt. '15, kl: 08:40:11", "text": "það er alls ekki þannig að ég vilji afsaka þessa framkomu við hana! Ég vildi bara að það kæmi fram að ég geri mér grein fyrir að dóttir mín getur verið erfið í samskipum, ég er ekkert að fegra það. En fullorðið fólk þarf auðvitað að haga sér sem slíkt og mér finnst þetta óásættanleg hegðun gagnvart henni."}, {"response_to": "31207795", "username": "fálkaorðan", "message_id": "31207844", "user_id": "169630", "datetime": "2015-10-01 00:20:35", "datestring": "1. okt. '15, kl: 00:20:35", "text": "Þetta er ekki afskiptasemi. Talaðu við pabbann."}, {"response_to": "31207795", "username": "Brendan", "message_id": "31207940", "user_id": "189208", "datetime": "2015-10-01 10:15:27", "datestring": "1. okt. '15, kl: 10:15:27", "text": "Shitturinn hvað sumt fullorðið fólk getur verið bilað.. Þú ert ekki ósanngjörn á þessa hluti, heldur skaltu standa fast á þínu enda er það þitt hlutverk sem ábyrgðar og uppeldis aðili að hugsa um velferð og heilsu barna þinna. Þarna er verið að brjóta á barninu og andlega og það verður að stoppa það Núna. Hvernig sem það verður stoppað er undir þér komið og pabba hennar. Annað hvort að krefst þess að aðilinn sé ekki á heimilinu yfir höfuð eða að dóttir þín fari ekki í umgengi á meðan hún er þarna."}, {"response_to": "31207795", "username": "Petrís", "message_id": "31207966", "user_id": "292934", "datetime": "2015-10-01 12:01:36", "datestring": "1. okt. '15, kl: 12:01:36", "text": "Ef það eru góð samskipti á milli ykkar þriggja, þín, föður barnanna og stjúpmóður myndi ég hafa hana með í samtalinu. Ekki ganga framhjá stjúpunni ef þú vilt að þetta lagist og hlutnirnir verði eðlilegir á milli ykkar."}]}
{"url": "https://bland.is/umraeda/7-manada-bollubarn-hvad-er-til-rada-/12193787/?page=9190", "date": "2008-12-30 21:50:13", "id": "12193787", "items": [{"text": "Ég vigtaði strákinn minn sem er rúmlega 7 mánaða í kvöld, án fata. Ég fór sjálf á vigtina (100 gr. skekkjumörk á henni) og vigtaði mig svo með hann. Mér finnst hann orðinn svo svakaleg bolla að ég ákvað að komast að þessu. Hann hefur frá því að hann fæddist verið 1 kúrfu ofar í þyngd miðað við lengd (blaðið sem fylgir barnamöppunni). Í síðustu skoðun (þá 6 mánaða) var hann 8530 gr. og 68 cm. Sumsé 1 kúrfu yfir í þyngd miðað við lengd. En núna (rúmlega 7 mánaða) er sagði vigtin að hann væri 9800 gr. Hann hefur klárlega fitnað síðasta mánuðinn, ég sé það skýrt og þess vegna ákvað ég að vigta hann svona óbeint. Hann er sumsé núna kominn rúmlega 2 kúrfum yfir í þyngd miðað við lengd. Hann er mikið matargat og opnar munninn við öllu sem honum er boðið, svona nokkurnvegin. Hann hreyfir sig frekar lítið, er tildæmis tiltölulega nýlega farinn að velta sér, en kann mjög ílla við sig á maganum. Ég er mikið að velta því fyrir mér hvað maður á að taka til bragðs því að þetta gengur jú ekki svona til lengdar. Ég er ekki að tala um megrun, bara þannig að það sé á hreinu. Ungabörn eiga ekkert að fara í svoleiðis. En þið sem eigið svona búttaða matarháka sem kunna sér ekki magamál, hvað gerið þið? Reynið þið að stilla matargjöfinni í hóf eða hvað? Minn gutti orgar bara á mig ef hann fær ekki sinn matarskammt og gott betur. Eldri strákurinn minn var þveröfugt, hann var alltaf undir í þyngd og ég þurfti því að hafa mun meira fyrir honum. Hann hreyfði sig mun meira, var meiri gikkur og ég þurfti töluvert að reyna að koma oní hann hitaeiningunum. Þetta er þveröfugt vandamál.", "title": "7 mánaða bollubarn - Hvað er til ráða?", "username": "boysmom", "message_id": "12193787", "user_id": "40879", "response_to": null, "datetime": "2008-12-30 21:50:13", "datestring": "30. des. '08, kl: 21:50:13"}, {"response_to": "12193787", "username": "presto", "message_id": "12193860", "user_id": "7653", "datetime": "2008-12-30 21:55:04", "datestring": "30. des. '08, kl: 21:55:04", "text": "Mér finnst skrýtið ef svona gamalt barn er ekki öflugt að velta sér- þykir eðlilegt að börn á þessum aldri séu amk. farin að æfa sig á 4 fótum ef þau eru ekki þegar farin að skríða."}, {"response_to": "12193860", "username": "boysmom", "message_id": "12194245", "user_id": "40879", "datetime": "2008-12-30 22:21:06", "datestring": "30. des. '08, kl: 22:21:06", "text": "Hann er mjög kröftugur og hefur fengið góða \"einkunn\" hjá lækni þegar hann hefur farið þangað. Ég spurði barnalækninn út í þetta í 6 mánaða skoðuninni (þennan skort á að vilja velta sér) og hún sagðist ekki sjá neitt athugavert við hann. Hann er mjög sterkbyggður og alveg eðlilegur að öllu leiti. Hann er undanfarna daga farinn að velta sér mun meira á magann, en festist alltaf þar, sumsé veltir sér ekki tilbaka og verður fljótt óánægður. Mér hefur fundist hann hafa meiri orku líka og er einhvernvegin órólegri. Líklega afþví að hann langar að fara að komast á milli staða, en er soddan bolla og lítið í þjálfun að hann kemst ekkert. Eldri strákurinn minn var kominn upp á hnén á þessum aldri og var mikið á maganum. Hann er hinsvegar við það að fara að sitja sjálfur. Þótt að hann sé svona lítið á maganum þá elskar hann að sitja sjálfur. Hann getur ekki alveg setið óstuddur en það er stutt í það held ég. Hann er ekki á brjósti, hætti því þegar hann var 5 mánaða. Hann fór snemma að borða og borðar 4 máltíðir á dag. Hann er að drekka slatta af mjólk í pela á móti máltíðum. Hann er lítið fyrir vatn."}, {"response_to": "12194245", "username": "dorey", "message_id": "12194463", "user_id": "30", "datetime": "2008-12-30 22:35:21", "datestring": "30. des. '08, kl: 22:35:21", "text": "Ef þú ert með áhyggjur af þyngdinni hjá honum þá myndi ég minnka mjólkina hjá honum og bjóða bara vatnið -hann venst því fljótt ef ekkert annað er í boði ;) Hafa mjólkina í stútkönnu með td kaffitímanum og morgunmat og vatn í hina tvo."}, {"response_to": "12194245", "username": "presto", "message_id": "12195601", "user_id": "7653", "datetime": "2008-12-30 23:51:11", "datestring": "30. des. '08, kl: 23:51:11", "text": "Ok- ef barnið er sperrt og kröftugt þá er það nú væntanlega í góðum málum."}, {"response_to": "12193860", "username": "litlaskotta", "message_id": "12194248", "user_id": "66612", "datetime": "2008-12-30 22:21:11", "datestring": "30. des. '08, kl: 22:21:11", "text": "hmmm Presto \"börn á þessum aldri séu amk. farin að æfa sig á 4 fótum ef þau eru ekki þegar farin að skríða\" ... mín var 9.5 mánaða þegar hún fór að skríða parketskrið (hefur aldrei skriðið á 4 fótum né sýnt áhuga til þess nema nýverið og þá bara á teppi). Hún var einmitt rétt um 9mán+1vikna þegar hún fór að REYNA að skríða."}, {"response_to": "12194248", "username": "presto", "message_id": "12195929", "user_id": "7653", "datetime": "2008-12-31 00:18:21", "datestring": "31. des. '08, kl: 00:18:21", "text": "Ok- lá barnið þá bara mest á bakinu til 9 mánaða aldurs? Lyfti hún sér aldrei upp á 4 fætur fyrr en hún var orðin 9 mánaða?"}, {"response_to": "12195929", "username": "litlaskotta", "message_id": "12197753", "user_id": "66612", "datetime": "2008-12-31 09:29:29", "datestring": "31. des. '08, kl: 09:29:29", "text": "hún byrjaði að sitja sjálf milli 8 og 8.5 mánaða. Já og hún er fyrirburi (samt bara 36v.4d)   Hún byrjaði ekki að fara sjálf upp nei til að skríða fyrr en hún var um 9 mánaða :)"}, {"response_to": "12197753", "username": "presto", "message_id": "12198406", "user_id": "7653", "datetime": "2008-12-31 11:45:41", "datestring": "31. des. '08, kl: 11:45:41", "text": "Maður er ekki með sömu viðmið um fyrirbura. Mín fullyrðing byggist bara á því sem ég þekki í kringum mig (líka á ungbarnaleikskóla sonarins á sínum tíma og uppl. frá fagfólki þar). Lillan mín var td. 18 merkur og 56cm við fæðingu og yfir 6kg 6vikna. (byrjaði að skríða um 9 mánaða og ég mjög ánægð m. það- en hins vegar mikið að hnoðast áður og sitja sjálf)"}, {"response_to": "12194248", "username": "Fenjaskrímslið", "message_id": "12198102", "user_id": "11945", "datetime": "2008-12-31 10:44:55", "datestring": "31. des. '08, kl: 10:44:55", "text": "ég á nú stelpu sem er orðin 4 ára. en hún fór aldrei á fjórar fætur og skreið aldrei. Fór ekki að sitja fyrr en um 8 mánaða og velti sér bara á hliðarnar fram til 9 mánaða þá fór hún að velta sér eitthvað, annars fór hún svo bara að fara áfram á rassinum. Fór líka ekkert að standa upp fyrr en um 16 mánaða og ganga meðfram um 18 mánaða. Það er ekkert að henni í dag og er hraust og fjörug ung dama."}, {"response_to": "12193860", "username": "Dularfull", "message_id": "12194260", "user_id": "15615", "datetime": "2008-12-30 22:22:16", "datestring": "30. des. '08, kl: 22:22:16", "text": "mín dama er í efstu brotalínunni á kúrfunni í þyngd og meðal í stærð, þær í ungó vilja ekki meina að þetta sé eitthvða óeðlilegt, sögðu bara að hún muni hlaupa þetta af sér"}, {"response_to": "12193860", "username": "Diam", "message_id": "12196134", "user_id": "65932", "datetime": "2008-12-31 00:32:22", "datestring": "31. des. '08, kl: 00:32:22", "text": "Hann hljómar bara eins og hraustur og flottur strákur. Minn fór heldur ekkert að velta sér fyrr en eftir 9 mánaða. Það eru bara svo misjöfn, strákurinn minnþyngdist alveg gríðarlega, fæddist 2.9kg og 3 mán var hann orðinn 7.2. Svo 6 mán var hann orðinn rúm 9."}, {"response_to": "12193787", "username": "190708", "message_id": "12194192", "user_id": "64389", "datetime": "2008-12-30 22:18:23", "datestring": "30. des. '08, kl: 22:18:23", "text": "Minn 6 mánaða var 8750gr og 66cm:)"}, {"response_to": "12193787", "username": "25nóvember", "message_id": "12194285", "user_id": "59754", "datetime": "2008-12-30 22:23:38", "datestring": "30. des. '08, kl: 22:23:38", "text": "Held þú þurfir nú ekki að hafa neinar áhyggjur af honum með þyngdina að gera. Um leið og hann fer að hreyfa sig meira þá brennir hann þessu af sér."}, {"response_to": "12193787", "username": "ós", "message_id": "12194364", "user_id": "69161", "datetime": "2008-12-30 22:29:20", "datestring": "30. des. '08, kl: 22:29:20", "text": "Minn er 8 mán og er 9240 gröm og 73 cm, hefur alltaf verið þungur....og það er bara ekkert óeðlilegt við það:)"}, {"response_to": "12194364", "username": "Sásta", "message_id": "12194614", "user_id": "19026", "datetime": "2008-12-30 22:44:47", "datestring": "30. des. '08, kl: 22:44:47", "text": "Veistu ég held þú þurfir ekki að hafa neinar áhyggjur af þyngdinni á stráknum þínum, finnst hann nú bara alls ekkert mikið þungur. Ekki miðað við minn alla vega, hann var 9,7kg og 70cm í 6 mánaða skoðuninni og fékk bara topp einkunn hjá lækninum. Í 8 mánaða skoðuninni var hann orðinn 10,5kg og 73 cm en svo bara smá saman þá fór hann að þyngjast hægar og þegar hann fór að labba eins árs þá rann mesta barnaspikið af honum. Hefur alltaf bara samsvarað sér vel en verið þungur gaur."}, {"response_to": "12193787", "username": "mileys", "message_id": "12194622", "user_id": "30921", "datetime": "2008-12-30 22:45:03", "datestring": "30. des. '08, kl: 22:45:03", "text": "Spurning um að minnka mjólkina, bjóða vatn í staðinn og sleppa smjörklípunni."}, {"response_to": "12194622", "username": "MissJones", "message_id": "12203729", "user_id": "68812", "datetime": "2009-01-01 13:58:32", "datestring": "1. jan. '09, kl: 13:58:32", "text": "Börn á þessum aldri þurfa fit í matinn sinn."}, {"response_to": "12193787", "username": "Ransoms", "message_id": "12194802", "user_id": "13910", "datetime": "2008-12-30 22:58:08", "datestring": "30. des. '08, kl: 22:58:08", "text": "Oh leyfðu honum bara að vera eins og hann vill!  Eldri sonur minn var hvílík rúllupylsa að það hálfa væri!  6 mánaða var hann rúm 10 kíló og 72 cm.  Hann hefur bara alltaf verið stór strákur og verður það alltaf.  Það er mín skoðun að börn sem vaxa hratt (eins og hann gerir) þurfi bara meiri mat en önnur.  Ég leyfði honum alltaf að borða eins og hann vildi, hann fékk að sjálfsögðu hollann og góðann mat.  Í dag er hann 4ra ára.  Hann er mjög stór en alls ekkert feitur.  Það rann allt spikið af honum um eins árs.  Hann kann líka alveg að borða í hófi.  Við höfum aldrei neytt hann til að klára neitt (bara smakka) og leyft honum að borða þangað til hann er saddur.  Hann var í 3ja og hálfs árs skoðun akkúrat rétt þyngd miðað við lengd.  Allavega ekki hafa áhyggur af þessu!!!!  Minn pjakkur öskraði sko á matinn sinn og ég var ekkert að halda í við hann."}, {"response_to": "12193787", "username": "hbarn", "message_id": "12194883", "user_id": "61217", "datetime": "2008-12-30 23:03:07", "datestring": "30. des. '08, kl: 23:03:07", "text": "Mín var 9,9 kg í 6 mánaða skoðun og var 13kg núna í eins árs skoðun."}, {"response_to": "12193787", "username": "Charmed", "message_id": "12194895", "user_id": "9553", "datetime": "2008-12-30 23:03:51", "datestring": "30. des. '08, kl: 23:03:51", "text": "Myndi fyrir það fyrsta ekki hafa miklar áhyggur af þessu."}, {"response_to": "12193787", "username": "asadoran", "message_id": "12194898", "user_id": "71723", "datetime": "2008-12-30 23:04:00", "datestring": "30. des. '08, kl: 23:04:00", "text": "Mín var bollubarn, reyndar líka yfir kúrfunni í lengd en samt mun þyngri en kúrfan sagði til um. 6 mán var hún 10 kíló og fékk þá bara grænmeti, hafragraut og sojaþurrmjólk að borða, hún fékk aldrei neitt óholt eða sykrað og borðaði ekkert óeðlilega mikið heldur varð hún bara bolla uppúr þurru. Svo þegar hún var aðeins eldri fór hún á fulla ferð og byrjaði að skríða og standa upp á sömu vikunni, var svo farin að labba óstudd 10 mán. Þá rann þetta allt af henni og hún varð bara mjög mátuleg, reyndar fór hún svo að fitna aftur um 5 og hálfs árs aldurinn og ég er enn að berjast við að ná því af henni (hún er núna ný orðin 7 ára)... Ég myndi ekki hafa neinar áhyggjur af stráknum þínum ef ég væri þú þetta hverfur um leið og hann fer að hreyfa sig, aftur á móti skaltu vera vakandi fyrir því seinna að hann gæti fitnað auðveldlega og þá er gott að geta gripið inní strax."}, {"response_to": "12193787", "username": "Hermosa", "message_id": "12195073", "user_id": "25153", "datetime": "2008-12-30 23:13:26", "datestring": "30. des. '08, kl: 23:13:26", "text": "Ég á líka svona bollu :) Fæddist 13 merkur og var 5 mánaða rúm 8.6 kíló. Núna er hún 6 mánaða og fer ekki í skoðun fyrr en eftir rúma viku og ég er hrædd um að hún sé að detta í 10 kg :O"}, {"response_to": "12195073", "username": "choccoholic", "message_id": "12195421", "user_id": "60534", "datetime": "2008-12-30 23:36:45", "datestring": "30. des. '08, kl: 23:36:45", "text": "Ehemm. Annar strákurinn minn er 9 kg. Hann verður 2 ára í mars:-) Hann er rosalegt fis, en er loksins farinn að þyngjast aðeins."}, {"response_to": "12193787", "username": "boysmom", "message_id": "12195423", "user_id": "40879", "datetime": "2008-12-30 23:37:03", "datestring": "30. des. '08, kl: 23:37:03", "text": "Mikið er ég fegin hvað margir eiga svona matarháka :))) og frábært að lesa reynslusögurnar. Mér finnst guttinn minn auðvitað mesta krútt í heimi. Hann er alveg svakalega fljótur að læra og fylgist með öllu. Ég yrði ekki hissa ef hann tildæmis færi fyrr að tala heldur en stóri bróðir gerði. Hann hefur alltaf verið á iði frá því að hann fæddist og ekkert mátt vera að því að kyrra við neitt."}, {"response_to": "12193787", "username": "evalinda", "message_id": "12195448", "user_id": "56068", "datetime": "2008-12-30 23:39:05", "datestring": "30. des. '08, kl: 23:39:05", "text": "ég myndi ekki hafa miklar áhyggjur af þessu... en segi eins og sumar hér, ekki vitlaust að reyna að venja hann á að drekka vatn með matnum. Það er líka svo gott fyrir meltinguna.."}, {"response_to": "12193787", "username": "ovj", "message_id": "12196295", "user_id": "9733", "datetime": "2008-12-31 00:44:34", "datestring": "31. des. '08, kl: 00:44:34", "text": "Ég á svona strák ennþá og hann er 3 ára.. borðar eins og hann fengi borgað fyrir það enda hreyfir hann sig í dag mjög mikið."}, {"response_to": "12193787", "username": "Magga19", "message_id": "12197805", "user_id": "61191", "datetime": "2008-12-31 09:39:13", "datestring": "31. des. '08, kl: 09:39:13", "text": "Í 6 mánaða skoðun var mín 9160 gr og 70 cm, og svo í 8 mánaða skoðun var hún 9875 gr og 73 cm, svipuð og þinn en kannski örlítið lengri. Hún var einmitt eins og þinn, alltaf fyrir ofan kúrfuna. Svo fór hún að skríða og fór í 10 mánaða skoðun og var þá 10.345 gr, semsagt ekki búin að þyngjast mikið á 2 mánuðum. Í dag er hún bara mjög passleg, eitthvað um 11 kíló og 79 cm. Held þú þurfir ekki að hafa neinar áhyggjur, allavegana ef hann er að fá fjölbreytta og holla fæðu :)"}, {"response_to": "12193787", "username": "acrobat", "message_id": "12198042", "user_id": "8296", "datetime": "2008-12-31 10:27:16", "datestring": "31. des. '08, kl: 10:27:16", "text": "Ég á svona mikinn bolta. Í 6 mánaða skoðuninni mældist hann 9520 gr og 72 cm. Fæddist 4480 og 53 cm.  Núna er hann orðinn 7,5 mánaða. Hann hætti alveg á brjósti fyrir 3 vikum. Sé mikinn mun á honum. Hann er allur orðinn eitthvað rennilegri, greinilegt að brjóstamjólkin í mér var mjög fiturík. Hann veltir sér á alla kanta en er ekki farinn að skríða ennþá en dregur sig þó áfram um allt."}, {"response_to": "12193787", "username": "0806", "message_id": "12198305", "user_id": "29636", "datetime": "2008-12-31 11:24:35", "datestring": "31. des. '08, kl: 11:24:35", "text": "Ég bara varð að kommenta hérna þar sem að ég á lítil bollubarn og hann er sko muuuun stærri en þau börn sem eru hér... ;)"}, {"response_to": "12193787", "username": "dagrunb", "message_id": "12198917", "user_id": "83439", "datetime": "2008-12-31 13:03:37", "datestring": "31. des. '08, kl: 13:03:37", "text": "uu presto."}, {"response_to": "12193787", "username": "liljarutb", "message_id": "12199086", "user_id": "61265", "datetime": "2008-12-31 13:28:25", "datestring": "31. des. '08, kl: 13:28:25", "text": "Mér finnst hann nú enginn bolla,"}, {"response_to": "12193787", "username": "lovesex", "message_id": "12199148", "user_id": "69862", "datetime": "2008-12-31 13:38:26", "datestring": "31. des. '08, kl: 13:38:26", "text": "6 mánaða var minn 9,5 kg og 71 cm bara á brjósti. Hann byrjaði að velta sér upp úr 6 mánaða, en hann vill nú mest bara velta sér þegar ég er að skipta á honum! Hann er ekki byrjaður að skríða og nennir ekki að vera lengur á maganum en kannski 2 mínútur í senn, hann er 7 mánaða núna. Hann er farinn að sitja nokkurn veginn sjálfur."}, {"response_to": "12193787", "username": "Fríðafrænka", "message_id": "12199190", "user_id": "75291", "datetime": "2008-12-31 13:43:11", "datestring": "31. des. '08, kl: 13:43:11", "text": "Minn litli er 4ra mánaða og 8 kg, algjör bolla en er samt bara á brjósti. Myndi ekki hafa áhyggjur, þetta sígur af honum þegar hann fer að hreyfa sig. Passaðu bara að láta hann borða reglulega þannig að það sé ekkert óþarfa millimálanart."}, {"response_to": "12193787", "username": "bumba3", "message_id": "12200534", "user_id": "4581", "datetime": "2008-12-31 15:53:43", "datestring": "31. des. '08, kl: 15:53:43", "text": "Er hann ekki bara hraustur og myndarlegur drengur? Það er fullkomlega eðlilegt að börn á þessum aldri séu búttuð. Þetta fýkur svo af honum þegar hann byrjar að labba :)"}, {"response_to": "12193787", "username": "strákastelpa", "message_id": "12200815", "user_id": "47424", "datetime": "2008-12-31 16:30:01", "datestring": "31. des. '08, kl: 16:30:01", "text": "Ég á 9 mán gamalt barn sem er ekki farin að skríða, né velta sér af baki bara af maga og er um 9 kg og mér er sagt að það sé ekkert óeðlilegt bara róleg eins og er."}, {"response_to": "12193787", "username": "Mikla Snjóhorn", "message_id": "12203009", "user_id": "77235", "datetime": "2009-01-01 11:47:47", "datestring": "1. jan. '09, kl: 11:47:47", "text": "Hæ ég á einn 10 m og hann fór ekki að velta sér fyrren í kringum ca 7 1/2 m minnir mig en þá allt í einu fór hann á fullt og 9 m byrjaði hann að skríða og núna 10 m er hann byrjaður að ganga meðfram. Minn er vel bústinn og sætur og mikið matargat en ég hef ekki nokkrar áhyggjur af því því að þetta fer af þeim þegar þau byrja að labba alveg. Í þínum sporum myndi ég ekki hafa neinar áhyggjur þó að þinn sé bolla og hreyfi sig lítið börn eru misjöfn einsog fólk almennt og þetta er hans stíll. Ekki setja barnið í megrunn eða neitt slíkt."}, {"response_to": "12193787", "username": "4rassálfar.", "message_id": "12203049", "user_id": "3785", "datetime": "2009-01-01 11:57:32", "datestring": "1. jan. '09, kl: 11:57:32", "text": "blessuð vertu mundi ekki hafa áhyggjuraf þessu..Strákurinnminn sem verður 5 ára í mars(shitt) var algjör bolti ..en það er ekki hægt að sjá það í dag..Láttu hannbara vera mikið á gólfinu..Þá kemur þetta allt..Þetta fer svo að renna af þeim á milli 1 og 2 ára.."}, {"response_to": "12193787", "username": "karitasv86", "message_id": "12205228", "user_id": "29257", "datetime": "2009-01-01 17:53:41", "datestring": "1. jan. '09, kl: 17:53:41", "text": "Ég mundi ekki hafa áhyggjur af þessu.  Mér finnst hálf leiðinlegt þegar að maður fer með krakkan í ungbarnaskoðun og það er alltaf verið að setja eitthvað út á eitthvað td er minn 19 mánaða 13 , eitthvað kíló og minn sem verður 4 ára í byrjun mai  er 12 kíló. Það var sagt við mig með þennan 19 mánaða að minka mjólkina og gefa honum léttmjólk í stað nýmjólk og passa hvað hann borðar, svo á ég að reyna að fita hinn."}, {"response_to": "12193787", "username": "*Buddha*", "message_id": "12206394", "user_id": "24394", "datetime": "2009-01-01 20:43:06", "datestring": "1. jan. '09, kl: 20:43:06", "text": "Ég sé ekkert að þessari vigt hjá honum en það er kannski vegna þess að ég þekki bara svona börn! stelpan var svona og strákurinn ennþá stærri, hann var 5 mánaða 9.3 kíló og 71 cm.... bara stór og flottur og já hann var farinn að sitja 4 og hálfs mánaða en veltir sér ekki á magann bara finnst það óþægilegt."}, {"response_to": "12193787", "username": "bassa", "message_id": "12206644", "user_id": "36954", "datetime": "2009-01-01 21:06:53", "datestring": "1. jan. '09, kl: 21:06:53", "text": "Ég mundi ekki hafa neinar áhyggjur af þesssu. Minn var 9490 gr í 5 mánaða skoðun og 70,5 cm. Í 7 mánaða skoðuninni var hann 10.775 gr og 74 cm. Hann er og hefur alltaf verið stór og sterkur strákur. Suma daga borðar hann meira og minna aðra. Hef aldrei spáð í þessu. Börn eru misjöfn og svo fer fitan oftast að renna af þeim þegar þau fara að hlaupa útum allt :) Hann verður 3 í mars og er rosa fínn og flottur :)"}]}
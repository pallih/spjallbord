{"url": "https://bland.is/umraeda/vardandi-umgengni/30362714/?page=1369", "date": "2013-11-16 23:14:47", "id": "30362714", "items": [{"text": "Þið skiljið og börn í spilinu. Þið viljið að börnin fái að umgangast ykkur jafnt en pabbinn er í þannig vinnu að barnið getur ekki verið hjá honum í heila viku í sinn, t.d. vegna þess að hann fer að vinna svo snemma á morgnana, áður en leikskóli byrjar. Ykkur finnst samt \"pabbahelgar\", önnurhver helgi, alltof lítið.Hvernig mynduð þið vilja hafa þetta? Er eitthvað verra ef börn gista ekki endilega, hann myndi t.d. sækja þau 2x í viku á leikskólann og skila þeim fyrir eða eftir kvöldmat? Eða fyndist ykkur það of mikið rót? Nú veit ég að börn eru misjöfn og allt það en ég er til í að heyra skoðanir varðandi svona aðstæður.Ég er btw ekki að skilja eða neitt þannig, en ég veit að ef ég væri að því þá væri ég í þessum sporum.", "title": "Varðandi umgengni", "username": "hardcandy", "message_id": "30362714", "user_id": "263768", "response_to": null, "datetime": "2013-11-16 23:14:47", "datestring": "16. nóv. '13, kl: 23:14:47"}, {"response_to": "30362714", "username": "iceprincesss", "message_id": "30362728", "user_id": "246562", "datetime": "2013-11-16 23:18:17", "datestring": "16. nóv. '13, kl: 23:18:17", "text": "Ég hef verið og er eiginlega í þessum sporum. En vegna vinnunnar hans getur barnið ekki verið að gista því hann byrjar svo snemma. Við ætluðum að hafa viku/viku en í staðinn þá tekur hann hana annan hvern dag eftir dagmömmuna og kemur með hana heim eftir kvöldmatinn. Svo aðra hverja helgi gistir barnið hjá honum frá fostudegi til sunnudags. Það hefur gengið alveg glimrandi vel hjá okkur. Barnið nýtur sín og hefur ekki verið neitt vandamál :)"}]}
{"url": "https://bland.is/umraeda/eldra-barn-a-yngri-deil-i-leiskola/31396553/?page=83", "date": "2017-09-05 10:10:35", "id": "31396553", "items": [{"text": "DaginnNú er ég í smá bobba.Stelpan min var að byrja á leikskóla og hefur aldrei verið hjá dagmömmu (fengum ekki pláss). Var í pössun hjá ömmu sinni og afa og er rétt tæplega tveggja ára núna. Hefur þar af leiðandi alltaf verið í forgrunni og endalaust einhver sem talar við hana. Hún er þar af leiðandi mjög dugleg að tala og blaðar út í eitt. Segir manni frá öllu sem gerist og almennt temmilega lífsglöð og áhugasöm um umhverfi sitt. (mikill lúxus og bómull, ég veit)Hún er sett á yngstu deild á leikskólanum sínum, sem er eðlilegt miðað við að hún sé fædd aftarlga á árinu, ásamt tveimur öðrum börnum fæddum á svipuðum tíma. Annað barnanna er af erlendu bergi brotið, sem er fullkomlega allt í lagi, en barnið talar auðvitað enga íslensku ennþá.Öll hin börnin eru 5 - 6 mánuðum yngri og þar af leiðandi ekki byrjuð að tala mikið eða yfir höfuð.Stelpan mín talar fullt og leikur sér helling. Og allt í einu núna, er hún komin í aðstæður þar sem ekkert af börnunum, nema eitt, getur átt í samskiptum við hana. Hún bókstaflega þolir ekki að fara í leikskólann, fyrsta sem hún segir þegar hún vaknar á morgnana er \"ekki leikskóli, nei\".Hún talar aldrei um leikskólann, nema þegar þau fara út að róla og renna og moka. Aldrei um það sem þau gera yfir daginn því ég held að henni þykir bara rosalega lítið til þess koma. Hún talar aldrei um hina krakkana nema þá sem hún hittir úti, því þar eru eldri deildir með. Ef hún gerir eitthvað sem henni þykir skemmtilegt, þá fær maður söguna alltaf beint í æð. Mér líður svolítið eins og hún sé að fara á mis við þá örvun sem hún þurfi til að \"hafa gaman\" og hlakka til leikskólavistarinnar.Er einhver sem tengir? Eða er ég bara að vera mamma í dramakasti? :)", "title": "Eldra barn á yngri deil í leiskóla", "username": "llama", "message_id": "31396553", "user_id": "37907", "response_to": null, "datetime": "2017-09-05 10:10:35", "datestring": "5. sep. '17, kl: 10:10:35"}, {"response_to": "31396553", "username": "óskin10", "message_id": "31396554", "user_id": "3978", "datetime": "2017-09-05 10:20:22", "datestring": "5. sep. '17, kl: 10:20:22", "text": "Fáðu að færa hana a eldri deild. Min elsta var ári yngri en krakkarnir a hennar deild og það gekk fint"}, {"response_to": "31396554", "username": "llama", "message_id": "31396556", "user_id": "37907", "datetime": "2017-09-05 10:31:48", "datestring": "5. sep. '17, kl: 10:31:48", "text": "Já við ætlum að nefna þetta við deildarstjórann en ég er ekki vongóð um breytingar úr þessu."}, {"response_to": "31396553", "username": "jak 3", "message_id": "31396592", "user_id": "73536", "datetime": "2017-09-05 16:48:58", "datestring": "5. sep. '17, kl: 16:48:58", "text": "Er búin að vinna á leikskóla í yfir 20 ár og það koma alltaf svona börn inn á milli sem eru flott og klár og virðast ekki eiga heima á lítilli deild. En þau græða helling á því líka að vera elst og hjálpa hinum heldur en að fara á stóra deild og vera langyngst myndi bara leyfa þessu að þróast aðeins."}, {"response_to": "31396592", "username": "llama", "message_id": "31396682", "user_id": "37907", "datetime": "2017-09-05 22:40:39", "datestring": "5. sep. '17, kl: 22:40:39", "text": "Jú, það er eflaust alveg rétt og auðvitað eru margir kostir við að vera elstur líka. En upprunalega átti hún að vera á deild fyrir ofan en þar sem hún fæddist svona seint á árinu og hennar deild full, þá var hún færð niður um eina. Hún á \"vinkonu\" í útiveru sem er á eldri deildinni og hún talar mikið um hana og það sem þær bralla saman, en aldrei börnin á sinni eigin deild."}, {"response_to": "31396682", "username": "jak 3", "message_id": "31396777", "user_id": "73536", "datetime": "2017-09-07 07:50:14", "datestring": "7. sep. '17, kl: 07:50:14", "text": "Um áramótin verða hin börnin sem að þér finnst pínulítil núna komin á allt annan stað í þroska og þá verður þetta líklega allt annað, dóttir mín var lengi elst hjá dagmömmu og var orðin hálfgerður starfsmaður hjá henni en varð ekkert meint af :) Gangi ykkur vel."}, {"response_to": "31396777", "username": "llama", "message_id": "31396782", "user_id": "37907", "datetime": "2017-09-07 09:24:31", "datestring": "7. sep. '17, kl: 09:24:31", "text": "Haha, kannski ég biðji þær um að setja henni verkefni. Hún yrði ánægð með það."}, {"response_to": "31396553", "username": "Allegro", "message_id": "31396595", "user_id": "5868", "datetime": "2017-09-05 16:57:27", "datestring": "5. sep. '17, kl: 16:57:27", "text": "Mudni ræða þetta við deildastjórann á deildinni hennar. Alltaf gott að fá álit fagmanns sem þekkir til. Þú ert ekki mamma í dramakasti og bara mjög eðlilegt að spá í þessu."}, {"response_to": "31396553", "username": "tóin", "message_id": "31396613", "user_id": "161670", "datetime": "2017-09-05 18:54:41", "datestring": "5. sep. '17, kl: 18:54:41", "text": "Hún er nýbyrjuð á leikskóla þar sem samkeppni er um athygli og var áður aðalstjarnan með enga samkeppni - þetta eitt er ástæða fyrir hana til að vilja ekki fara í skólann og þá skiptir litlu á hvaða deild hún fer."}, {"response_to": "31396613", "username": "llama", "message_id": "31396684", "user_id": "37907", "datetime": "2017-09-05 22:51:49", "datestring": "5. sep. '17, kl: 22:51:49", "text": "Nei flutningur verður ekki, hún var sett á þessa deild því \"hennar deild\" var orðin full og hún síðust á árinu :)"}, {"response_to": "31396553", "username": "Mammzzl", "message_id": "31396652", "user_id": "13176", "datetime": "2017-09-05 21:13:50", "datestring": "5. sep. '17, kl: 21:13:50", "text": "Nú eru væntanlega ekki bara 3 börn á deildinni, hvað eru öll hin börnin gömul?"}, {"response_to": "31396652", "username": "Mammzzl", "message_id": "31396654", "user_id": "13176", "datetime": "2017-09-05 21:16:43", "datestring": "5. sep. '17, kl: 21:16:43", "text": "Ahh, sorrý, fór alveg framhjá mér þetta með að öll hin væru svona mikið yngri :P"}, {"response_to": "31396654", "username": "llama", "message_id": "31396681", "user_id": "37907", "datetime": "2017-09-05 22:36:33", "datestring": "5. sep. '17, kl: 22:36:33", "text": "Það eru 3 deildir, 1 - 2 ára, 2 - 4 ára og 4 - 6 ára. Þessi þrjú 2015 börn á yngstu deild voru sumsé aftast á árinu og \"þeirra\" deild var orðin full og því sett á yngri deildina :)"}, {"response_to": "31396553", "username": "sveitastulkan17", "message_id": "31396807", "user_id": "195559", "datetime": "2017-09-07 17:13:17", "datestring": "7. sep. '17, kl: 17:13:17", "text": "Þar sem ég þekki til þá hafa svona hlutir stundum verið leystir með því að bjóða barninu að koma inn í leiktíma eða hópastarf á næstu deild fyrir ofan - kannski 1-2 í viku, til dæmis þegar það eru fá börn á deidinni sökum fría eða veikinda. Það gekk mjög vel og brúaði ákveðið bil án þess þó að bæta gríðarlegu álagi á eldri deildina þar sem ekki var pláss fyrir barnið barngildalega séð :) Kannski eitthvað sem hægt væri að skoða."}, {"response_to": "31396807", "username": "llama", "message_id": "31396880", "user_id": "37907", "datetime": "2017-09-08 06:53:17", "datestring": "8. sep. '17, kl: 06:53:17", "text": "Frábær hugmynd! Ég ætla að nefna þetta við þau.  Hjartans þakkir fyrir svörin."}]}
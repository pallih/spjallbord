{
    "forum_title": "Breytingar, viðhald og viðgerðir",
    "id": "10161",
    "title": "22re með mótorbremsu og lætur eins og kjáni í lausagang",
    "url": "http://www.jeppaspjall.is/viewtopic.php?f=5&t=10161",
    "posts": [
        {
            "user_name": "dazy crazy",
            "text": "EDIT 3/4\nÞegar þessu er öllu saman lokið sem kemur fram neðst þá er eins og ég sé með mótorbremsu þegar ég stíg á bremsuna því að vélin bara hættir og ef ég stíg á bremsuna þegar bíllinn er í lausagangi þá dregur úr gjöfinni og hann nær henni upp aftur og svo dregur úr henni aftur.\nÉg tók throttle body-ið úr bílnum hjá mér til að stilla throttle skynjarann og svo þegar ég tók það úr sá ég hversvegna spjaldið var farið að festast lokað þetta var fullt af drullu á bakvið spjaldið. hverju mælið þið með því að hreinsa það með, og hvernig nákvæmlega stillir maður þennan skynjara.",
            "date": "2012-04-01 16:39:00",
            "post_id": "52154",
            "reply_to_id": false
        },
        {
            "user_name": "gulligu",
            "text": "Brake cleaner og ekki vera hræddur við að úða á þetta.",
            "date": "2012-04-01 16:44:00",
            "post_id": "52155",
            "reply_to_id": "52154"
        },
        {
            "user_name": "birgthor",
            "text": "Það er til efni sem fæst hjá Bílabúð H.Jónsson, það virkar allvel.",
            "date": "2012-04-01 16:59:00",
            "post_id": "52156",
            "reply_to_id": "52155"
        },
        {
            "user_name": "hobo",
            "text": "Er ekki bensínið flott til að hreinsa þetta, lítraverðið er ódýrt af því miðað við annað hreinsiefni.",
            "date": "2012-04-01 17:02:00",
            "post_id": "52157",
            "reply_to_id": "52156"
        },
        {
            "user_name": "Freyr",
            "text": "Vertu bara viss um að það sé smurning í legunum á öxlinum f. spjaldið eftir að þú hefur hreinsað þetta.",
            "date": "2012-04-01 17:27:00",
            "post_id": "52161",
            "reply_to_id": "52157"
        },
        {
            "user_name": "dazy crazy",
            "text": "Takk fyrir svörin, ég prófa eitthvað af þessu, en innan úr soggreininni án þess að taka hana af, virkar eitthvað svona innspýtingahreinsir sem er settur í bensínið fyrir það?",
            "date": "2012-04-01 17:45:00",
            "post_id": "52162",
            "reply_to_id": "52161"
        },
        {
            "user_name": "Freyr",
            "text": "nei, en þú getur fengið t.d. bell add service rens 2 í vélalandi eða mopar úðabrúsa í H.jónsson sem úðast inn í loftinntakið í hægagangi og leysir upp svona drullu.",
            "date": "2012-04-01 17:53:00",
            "post_id": "52163",
            "reply_to_id": "52162"
        },
        {
            "user_name": "dazy crazy",
            "text": "ætli megi nota áfengi til að hreinsa svona drullu af, eða virkar það yfir höfuð? Ég var nefnilega að fatta að ég er orðinn gísl eigin heimsku fyrst ég tók þetta úr bílnum hahaha\nEdit: Nei það virkar ekki, þá verð ég bara að labba á næstu bensínstöð haha",
            "date": "2012-04-01 18:29:00",
            "post_id": "52171",
            "reply_to_id": "52163"
        },
        {
            "user_name": "jeepson",
            "text": "Það er nú ílla farið með áfengið :D",
            "date": "2012-04-01 18:45:00",
            "post_id": "52172",
            "reply_to_id": "52171"
        },
        {
            "user_name": "dazy crazy",
            "text": "Ekki drekk ég það og hélt að 80% myndu virka en er kominn með bremsuhreinsi núna og það er sko allt allt annað",
            "date": "2012-04-01 19:05:00",
            "post_id": "52174",
            "reply_to_id": "52172"
        },
        {
            "user_name": "jeepson",
            "text": "hehe. já Bremsuhreinsirinn er lúmskur :)",
            "date": "2012-04-01 19:26:00",
            "post_id": "52178",
            "reply_to_id": "52174"
        },
        {
            "user_name": "StefánDal",
            "text": "Bremsuhreinsirinn er fínn í volgt pepsí",
            "date": "2012-04-01 23:10:00",
            "post_id": "52206",
            "reply_to_id": "52178"
        },
        {
            "user_name": "dazy crazy",
            "text": "jæja, smá update, hreinsaði throttle bodyið alveg út og inn og hellti svo olíu sem ég átti inní legurnar sitt hvoru megin og hreyfði spjaldið svo það færi kannski inn. Stoppskrúfan fyrir gjöfina snerti hana ekki svo ég lagaði það, skrúfan sem fer á draslið sem á að taka við gjöfinni í restina snerti ekki heldur, lagaði það. Stillti svo Throttle posistiona sensorinn samkvæmt manual. Gleymdi samt að taka eftirmynd af throttle bodyinu en það leit rosalega fallega út þó ég segi sjálfur frá.\nFyrst ég var nú byrjaður að rífa bílinn eitthvað ákvað ég að taka headlokið af í leiðinni bara til að komast að því að ég þarf að skipta um tímakeðjustrekkjara og brautir og sennilega vatnsdælu líka.\nLæt myndirnar tala.\nTok mynd til að vita hvernig allt leit út í upphafi\nþetta er í sama tilgangi\nLokið komið af lýtur ágætlega út bara...\nséð ofan í meðfram tímakeðjunni bílstjóramegin, ef vel er að gáð sést hvernig keðjan hefur grafið úr lokinu\nÞessi mynd sýnir það kannski betur\nSetti í gang og var nokkuð sáttur við þetta allt þar til ég sá eitthvað undarlegt á seyði, alveg rétt nú man ég, það datt eitthvað niður þegar ég tók lokið af, ég þreifaði aftan á heddið og fann þá einhvern gust, reyndi að finna hvaðan hann kom og áður en ég vissi af var ég kominn með fingurna á kaf í eitthvað sem hreyfðist\nÞetta pínulitla stykki gerir víst eitthvað :S\nÞetta á víst að vera þarna, annars sest lokið ekki alveg nógu og þétt\nEn allt er gott sem endar vel... eða hvað, bíllinn er jafn leiðinlegur og áður, krafturinn á gjöfinni er bara í tveimur þrepum og núna bættist við að þegar ég stíg á bremsuna lætur hann eins og fífl í lausagangi, ég hef trú á því að það sé eitthvað vacuumtengt samt. Hann gengur líka asnalega hratt þegar hann er kaldur en ég held það tengist hitastýrða lokanum á throttle bodyinu eða vantslásnum. Næsta mál á dagskrá er að skipta um vatnslásinn.\nÞar til seinna, góðar stundir :)",
            "date": "2012-04-02 23:17:00",
            "post_id": "52345",
            "reply_to_id": "52206"
        },
        {
            "user_name": "Kiddi",
            "text": "Flott að hafa tímakeðju sem á ekki að þurfa að hafa áhyggjur af... en svo slitnar allt í kringum keðjuna og fer í drasl!  Þá vildi ég nú frekar hafa bara reim og skipta um hana oftar :-)",
            "date": "2012-04-03 01:33:00",
            "post_id": "52359",
            "reply_to_id": "52345"
        },
        {
            "user_name": "hobo",
            "text": "Gaman að svona góðum viðgerðarsögum :)\nÉg hef lesið á netinu að lausagangurinn sé frekar hár þegar vélin er köld, hann er það í það minnsta hjá mér.",
            "date": "2012-04-03 14:52:00",
            "post_id": "52403",
            "reply_to_id": "52359"
        }
    ],
    "date": "2012-04-01 16:39:00"
}
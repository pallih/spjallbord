{
    "forum_title": "Breytingar, viðhald og viðgerðir",
    "id": "23016",
    "title": "54\" jafnvægisstilling/ ballenserað????",
    "url": "http://www.jeppaspjall.is/viewtopic.php?f=5&t=23016",
    "posts": [
        {
            "user_name": "sukkaturbo",
            "text": "Sælir félagar eru einhverjir  sem geta Ballenserað 54\" dekk á norðurlandi svo vel sé?? kveðja Guðni",
            "date": "2014-02-01 15:14:00",
            "post_id": "126476",
            "reply_to_id": false
        },
        {
            "user_name": "biturk",
            "text": "Það er það dekkjahöllin\nSpurðu hilmar (draugsii) á spjallinu",
            "date": "2014-02-01 17:02:00",
            "post_id": "126488",
            "reply_to_id": "126476"
        },
        {
            "user_name": "olafur f johannsson",
            "text": "Það eiga flest dekkjaverkstæði sem eru í vörubílabrasanum að geta ballenserað þetta",
            "date": "2014-02-01 17:30:00",
            "post_id": "126492",
            "reply_to_id": "126488"
        },
        {
            "user_name": "sukkaturbo",
            "text": "Takk fer á Akureyri en er hægt að búa sér til sína eigin vél fyrir svona stór dekk. Öxull, naf, og búkki, legur, og hand snúa svo hvernig virkar þetta dót? Einhver með hugmynd af einfaldrai vél?",
            "date": "2014-02-01 17:46:00",
            "post_id": "126493",
            "reply_to_id": "126492"
        },
        {
            "user_name": "Hfsd037",
            "text": "Mér finnst það frekar ólíklegt, maður stillir vélina eftir því hversu djúpar og breiðar felgurnar eru og eins hversu langt felgan er frá ákveðnum punkti, eins getur maður stillt hversu nákvæmur maður vill vera.\nSvo þarf vélin að geta sýnt hvoru megin maður eigi að bæta lóðum á, ég held að það sé einfaldara að fara með dekkin á dekkjaverkstæði :)",
            "date": "2014-02-01 17:56:00",
            "post_id": "126494",
            "reply_to_id": "126493"
        },
        {
            "user_name": "-Hjalti-",
            "text": "Tilhvers að eyða tíma og pening í að ballansera þetta ? , þið eruð varla að fara lengra en sést til ykkar út um eldhúsgluggan ;)",
            "date": "2014-02-01 19:03:00",
            "post_id": "126497",
            "reply_to_id": "126494"
        },
        {
            "user_name": "HaffiTopp",
            "text": "Hann verður nú að hafa eitthvað að gera, og hafa þetta 200% í leiðinni",
            "date": "2014-02-01 20:01:00",
            "post_id": "126499",
            "reply_to_id": "126497"
        },
        {
            "user_name": "Fetzer",
            "text": "Hjalti, ég myndi ekki þora að segja þetta, með dauða 3000GT á miðjum veginum áðan hehe",
            "date": "2014-02-01 20:05:00",
            "post_id": "126501",
            "reply_to_id": "126499"
        },
        {
            "user_name": "-Hjalti-",
            "text": "Númerslausan í þokkabót :O\nEn svona ef þú fattaðir ekki þá heitir  jeppavinafélagið þeirra \"sést heim til mömmu\"",
            "date": "2014-02-01 20:17:00",
            "post_id": "126503",
            "reply_to_id": "126501"
        },
        {
            "user_name": "sukkaturbo",
            "text": "Sæll Hjalti það er svo erfit að rúlla dekkunum inn á gólfi svona veikum öll með ryðu og kýli og kúlur enda af haugunum eða þannig fullnotuð og búið að taka þau undan vegna slits. Þó sérsatklega einu þeirra það fer alltaf á hliðina og það verður að stilla það einhvernvegin sem fyrst áður en það fellur á einhvern og meiðir hann. Þetta er jú 150 kg stikkið. Þess vegna var ég að pæla í að biðja Snilla að smíða bara einhverja stilligræju, svo við getum ferðast um skúrinn með dekkin. En ef það er  ekki hægt að smíða svona græju þá fer hann örugglega í einhverjar tilraunir og finnur eitthvað upp  ef ég þekki hann rétt. kveðja Guðni",
            "date": "2014-02-01 20:34:00",
            "post_id": "126507",
            "reply_to_id": "126503"
        },
        {
            "user_name": "Ýktur",
            "text": "Þið setjið bara 10 til 15 golfkúlur í hvert dekk...\nVirkar eins og þetta:\n[youtube]http://youtu.be/ullnFQD4F1I[/youtube]\nBjarni G.",
            "date": "2014-02-03 13:27:00",
            "post_id": "126681",
            "reply_to_id": "126507"
        },
        {
            "user_name": "Sævar Örn",
            "text": "54\" dekk snúast nú varla mjög hratt á 80km hraða, spurning hvort svona centramatic dæmi myndi virka á það litlu miðflótta afli",
            "date": "2014-02-03 18:11:00",
            "post_id": "126698",
            "reply_to_id": "126681"
        },
        {
            "user_name": "sukkaturbo",
            "text": "Sælir félagar þá er Snilli vinur enn einu sinni búinn að hanna og smíða eitt hjálpartækið enn. En það er einföld Ballanseringar vél fyrir öll dekk allavega 54\" og stærra.Hann tók öxul og rendi innan úr honum og setti í hann sex kúlulegur.Hann hreinsaði alla feiti úr legunum og setti Teflonhveiti í staðin og dink og Donk með.\nSvo létt er að snúa þessu að þegar var sett ein felguró á nafið tómt þá fél hún þegar niður í neðsta punkt. Þá var sett önnur beint fyrir ofan sem var 15 grömmum þyngir og þá snérist nafið og hin varð beint fyrir ofan þá þyngir.Festum þetta á lyftuna og var þá hægðarleikur að koma hjólinu upp á nafið hægt að draga arminn á lyftunni inn og út og hífa og slaka að vild og ekkert streð við að koma hjólinu á nafið þó það sé  yfir 130 kíló. Svo er snúið með hendi og beðið þar til hjólið stoppar og var þá sett vægi beint fyrir ofan neðsta punkt og snúið aftur og aftur og svona haldið áfram þar til hjólið var komið í jafnvægi. Við erum með mis þung segulstál frá 100 gr upp í 800 grömm til að finna út réttu þyngdina. Ef sú þyngd dugaði ekki erum við með flatjárns stubba og bætum á segulstálin þar til hjólið er komið í jafnvægi. Þá er búinn til platti sem er vigtaður í rétta þyngd og hann rafsoðinn nett í felguna og svo er fínstillt með venjulegu blýi. Þetta er bara algjör snilld að vinna með þetta og þetta bara virkar. kveðja guðni",
            "date": "2014-02-04 14:23:00",
            "post_id": "126775",
            "reply_to_id": "126698"
        },
        {
            "user_name": "baldur",
            "text": "Já svona voru dekk nú balanseruð áður en dynamísku balans vélarnar komu til sögunnar. Þetta kallast statísk balansering.",
            "date": "2014-02-05 01:17:00",
            "post_id": "126841",
            "reply_to_id": "126775"
        },
        {
            "user_name": "Hr.Cummins",
            "text": "og hvernig fúnkerar þetta svo ?",
            "date": "2014-02-05 03:28:00",
            "post_id": "126842",
            "reply_to_id": "126841"
        },
        {
            "user_name": "jongud",
            "text": "Ég held að svona statísk ballansering henti e.t.v. ekki vel fyrir breið dekk. Það er mjög erfitt að sjá hvort misvægið er innarlega eða utarlega á dekkinu.\nEinhvern vegin grunar mig að misþyngd á dekki milli ytri og innri kannts sé ávísun á titring í stýri (jeppaveiki)\nHvað segja hjóltogleðurshringjasérfræðingar um það?",
            "date": "2014-02-05 08:37:00",
            "post_id": "126847",
            "reply_to_id": "126842"
        },
        {
            "user_name": "sukkaturbo",
            "text": "Sælir félagar þá er búið að fara út og prufukeyr eftir að hafa notað statíska Ballanseringu. Djöfull er þetta flott orð, sæll. \nVerð að hryggja þig Jón en þetta þræl virkar bíllinn gjör breitist frá því að vera ókeyrandi nánast og núna er hann eins og vel vanin eigin kona. Hvers mann hugljúfi. Við settum þyngdar klossana sem næst miðju  við erum með 18\" breiðar felgur og gömul og slitin dekk. Þetta er nokkuð mikil vinna að gera þetta þar sem dekkið er lengi að stoppa og ákveða sig hvar það ætlar að vera en með þolinmæðinni tókst þetta. Vorum 5 tíma með bílinn.\nMesta þyngd á dekk var um 2 kíló minnst 1,5 kíló. Dekkið er um 130 kíló. Mældi að gamni ummálið eða hringinn á dekkinu sem er mikið slitið og var hringurinn 415 cm. Svona fyrir þá sem hafa gaman af að safna upplýsingum eins og ég.Keyrðum bílinn í 50 km hraða á mælir bílsins. Þá sýndi gps 45 km hraða kveðja Guðni",
            "date": "2014-02-05 18:06:00",
            "post_id": "126893",
            "reply_to_id": "126847"
        },
        {
            "user_name": "Bokabill",
            "text": "Greinilega búnaður sem á að vera til á hverju heimili. Það má nota tækifærið og sötra nokkra bauka yfir verkinu. Það er amk. skemmtilegra en að rétta Enn einum 50 þús kallinn fyrir hálfónýta ballanseringu, jafnvel þótt hún sé \"dýnamísk\".",
            "date": "2014-02-05 21:08:00",
            "post_id": "126915",
            "reply_to_id": "126893"
        }
    ],
    "date": "2014-02-01 15:14:00"
}
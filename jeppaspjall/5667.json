{
    "forum_title": "Almennt spjall",
    "id": "5667",
    "title": "patrol 2.8",
    "url": "http://www.jeppaspjall.is/viewtopic.php?f=2&t=5667",
    "posts": [
        {
            "user_name": "Palli",
            "text": "hvernig eru vélarnar í þessum bílum að endast 1998 og uppúr,  ef það er búið að skipta um hedd er eitthvað annað að fara að koma uppá?\nkv.",
            "date": "2011-08-01 12:50:00",
            "post_id": "26304",
            "reply_to_id": false
        },
        {
            "user_name": "jeepson",
            "text": "Ég held að aðal málið sé ða skipta um kælivökva einusinni á ári þar sem að hann súrnar. Og svo að vera ekki að pína þetta á þungum gírum upp allar brekkur. Ég er með 94 bíl og 96 kram. Búið að skrúfa eitthvað aðeins upp í túrbínu og olíuverki. og hann er að standa sig vel. Þokkalega duglegur upp brekkurnar. en ef að hann byrjar að erfiða mikið þá skipti ég bara um gír og keyri hægar. Ég þvældist um suður hluta vestfjarða síðustu helgi og hann stóð sig mjög vél. Eyðslan ásættanleg. Ég er á 38\" 5.42 hlutföll. En ég veit reyndar ekki hvernig þessir bílar voru að koma út eftir 98. En ég er alavega sáttur við minn.",
            "date": "2011-08-01 13:02:00",
            "post_id": "26305",
            "reply_to_id": "26304"
        },
        {
            "user_name": "Izan",
            "text": "Daginn\nMótorinn minn fór í 340.000km eftir eina upptekt sem mér finnst ekkert afleit ending á vél.  \nÞað er árrétt hjá Gísla að kælivatnið verður að vera í lagi.  Það stendur á brúsunum að hámarksending á vökvanum sé 2-3 ár.  Skipta örugglega ekki allir það ört hið minnsta???\nÞað er líka sílikonvifta á þessum mótorum sem hægt og bítandi gefur eftir og þá þarf koma silikoni á hana eða skipta.  Ég er á því að þessi vifta sé það sem skemmi heddin á 2.8 patrol.\nEf þig langar að láta vélina endast skaltu kaupa afgashitamæli og staðsetja fyrir framan túrbínuna.  Afgashitinn má ekki fara yfir 700°C og það er að langmestu leyti bundið við aksturslag.  Aukinn túrbínuþrýstingur lækkar afgashitann en aukið olíumagn hækkar hitann.  Túrbínan ræður samt ekki við endalausann þrýsting en ef þú hækkar hann ekki yfir 10 psi ertu í fínum málum, tala ekki um ef olíuverkið fær að vera óbreytt.\nBreyttu allavega ekki neinu fyrr en þú hefur mæla til að sjá hvað er að ske.  Túrbínan þolir 14psi en það er orðið of mikið álag á kjallarann á vélinni.\nKv Jón Garðar",
            "date": "2011-08-01 14:06:00",
            "post_id": "26312",
            "reply_to_id": "26305"
        },
        {
            "user_name": "jeepson",
            "text": "Bínan er að blása rúm 11pund hjá mér. Ég hugsa að ég skrúfi nú niður í verkinu fljótlega. Enda ekkert langt síðan að ég fékk að vita að það væri búið að skrúfa örlítið upp í því. En ég ætla að hafa það sem reglu hjá mér að skipta um kælivökva einusinni á ári. En eins og Jón Garðar tekur fram með viftuna. Þá er alveg spurning hvort að það sé ekki hreinlega sniðugt að vera með rafmagnsviftu í staðin.",
            "date": "2011-08-01 14:25:00",
            "post_id": "26314",
            "reply_to_id": "26312"
        },
        {
            "user_name": "Izan",
            "text": "Sælir\nÉg er svosum viss um að original viftan er ljómandi fín á meðan hún er í lagi.  Það er fyrir mestu.  Til að sannfærast um það þarf að taka svolítinn bíltúr og ná fullum vinnuhita á mótorinn, standa hann upp brekku og opna húddið að því loknu og gefa mótornum með húddið opið og þá á viftan að gelta almennilega.  Hún á að ausa miklu magni af lofti í gegnum kassann.  ´\nÉg hélt að mín væri í fínu standi og fékk síðan sílikon á hana og þá skildi ég hvað svona vifta á að gera, og það er í raun ekkert smáræði.\nKv Jón Garðar",
            "date": "2011-08-01 15:45:00",
            "post_id": "26316",
            "reply_to_id": "26314"
        },
        {
            "user_name": "jeepson",
            "text": "Er semsagt ekkert mál að láta fylla á þessar viftur?",
            "date": "2011-08-01 17:08:00",
            "post_id": "26321",
            "reply_to_id": "26316"
        },
        {
            "user_name": "Izan",
            "text": "Sælir\nÉg er reyndar með gölu gerðina og það er að því að mér skolst eitthvað mismunandi hvort það sé tappi eða ekki.  Það var tappi á minni, mér til mikillar gleði en ekki á öðrum samskonar bíl af svipaðri árgerð.  Ég veit til þess að eigandi þess bíls tók sér bara borvél í hönd og snittappa og græjaði málið sjálfur.\nÉg veit líka til þess að einhverjir hafa fundið sér viftu af öðrum bílum og smíðað hana á patrolvélina til að fá tappann, og ég þykist vita að MMC 200 sé vinsæll til þess.\nKv Jón Garðar",
            "date": "2011-08-01 17:35:00",
            "post_id": "26323",
            "reply_to_id": "26321"
        },
        {
            "user_name": "jeepson",
            "text": "okey. Það getur verið gott að vita af þessu.",
            "date": "2011-08-01 17:56:00",
            "post_id": "26324",
            "reply_to_id": "26323"
        },
        {
            "user_name": "Palli",
            "text": "þannig það er óhætt að versla svona bíla ef búið er að skipta um hedd eða er eithvað annað sem er að plaga þá?",
            "date": "2011-08-01 20:20:00",
            "post_id": "26331",
            "reply_to_id": "26324"
        },
        {
            "user_name": "Izan",
            "text": "Sæll\nJá, þessir bílar eru síst verri en aðrir sambærilegir.  \nÞað eru náttúrulega nokkrir hlutir sem þarf að varast og það er t.d. hver skipti um heddið og fór í mótorinn.  Heimurinn er fullur af vísindamönnum sem eiga ekkert erindi í að gera við bíla.  2.8 mótorinn er enginn kappakstursmótor og klárlega kennir manni að þolinmæði er dyggð.  \nÞað er klárlega kostur við þessa bíla að það er mjög mikið til af þeim og þar af leiðandi mikil þekking, mikið af varahlutaframboði o.s.frv.\nAuðvitað er veika hluti að finna og þar er helst að nefna framhjólalegur og gírkassa í viðbót við hedd og kælingu.  Gírkassanum heldur maður við með því að skipta um olíu á honum árlega óháð ástandi þeirra sem er á.  Framhjólalegurnar eru ekki vandamál þannig fyrr en þú ert kominn á 44\" hjól og stærra eða einhverjar hrikalegar felgur.  Árleg þrif og skipti á feitinni hjálpar til að halda þessu í lagi og náttúrulega ef vatn fer í þær.  Á öllum jeppum og bílum þarf að skipta um olíur á öllu sem grunur leikur á að sé vatn að finna, þ.m.t. mótor, gír og millikassa, lógír (ef er), drifum, legum, hjöruliðum, spindum, liðhúsum, stýrisendum og bremsuvökva.\nÞegar maður á svona tæki er maður tiltölulega fljótur að átta sig á að smurolía er mjög ódýr.\nKv Jón Garðar, Patroleigandi.",
            "date": "2011-08-01 22:23:00",
            "post_id": "26337",
            "reply_to_id": "26331"
        },
        {
            "user_name": "jeepson",
            "text": "Spurningin er líka að vera bara með ódýra mótor olíu og skipta oftar um. Ég er með 15/40 frá N1 og skipti um á 3000km fresti. Reyndar keyri ég ekki bílinn nein ósköp þannig að mig munar ekkert um að skipta svona ört. Ég veit svosem ekki hvaða vesen hefur verið á gírkössunum þar sem að ég hef ekkert kynt mér það mál enþá. Það sem einnig hjálpar að lengja líftíma hjólalega er að smyrja í þær einusinni til tvisvar á ári og jafnvel herða uppá þeim. Pattinn minn er búinn að vera stiltur og þægur og hefur reynst mér ótrúlega vel í þennan stutta tíma sem að ég er búinn að eiga hann. En þó á maður sjálfsagt eftir að rekast á hin og þessi vandamál varðandi þessa bíla. En það er nú bara einusinni þannig að það bila allir bílar. bara mismunandi mikið. Ég er búinn að keyra minn 4000km síðan í okt. og ætla að hafa það sem reglu að herða uppá hjólalegum að framan og skipta um feiti á þeim einusinni á ári. skipta um kæli vökva einusinni á ári. skipta um hráolíu síu á haustin. Og svo bara passa uppá þetta almenna viðhald. Allavega að þá hef ég ekkert annað en gott að segja í bili um Y60 bílana. Ég hef þó eingöngu þessa litlu reynslu af mínum bíl. Svo á annað eftir að sanna sig með tímanum. En ég er með þá hugmynd í huganum um að setja cummins í húddið. Og jafnvel stærri dekk. Draumurinn er 46\" en mun sjálfsagt rætast seint þar sem að þetta kostar alt sitt. Gaman væri að heyra frá fleirum varðandi þetta að vera með ódýra mótor olíu og skipta oftar um. Það er nú sjálfsagt ekkert ódýrara þegar upp er staðið. En þetta er einhver della í manni.",
            "date": "2011-08-01 22:43:00",
            "post_id": "26339",
            "reply_to_id": "26337"
        },
        {
            "user_name": "Stjóni",
            "text": "Mín reynsla er sú að þetta er vanmetnasta vél ever.Hún hefur fengið mikið verra umtal en hún á skilið. Ég hef átt Patrol með 2,8 nánast alla þessa öld svo ég hef meiri reynslu af þessu en einhver sem á frænda sem á vin sem keyði einu sinni svona bíl á bílasölu. Gamli Patrolinn var kominn sennilega eitthvað yfir 300.000km það eina sem ég vissi að hafi verið gert við mótorinn var að fyrri eigandi skifti um heddpakningu. Boddýið hrundi utan af kraminu. Ég er ekki viðhalds fíkill og skifti oftast um mótor olíu í 10-15000km og olíur á drifum og kössum ef það fer vatn í olíuna. Aldrei hefur farið lega, kúpling, gírkassi eða þessháttar. Ástæðan fyrir því hvað ég veit lítið um patrol kram er sú að ég hef nánast ekkert þurft að vesenast í því. Ég vona að þetta verði svona áfram því mér leiðist bílavesen óseigjanlega mikið og vil helst bara setjast inní bíl og keyra á fjöll.\nOg hana nú",
            "date": "2011-08-02 00:17:00",
            "post_id": "26347",
            "reply_to_id": "26339"
        },
        {
            "user_name": "HaffiTopp",
            "text": "Held að 15W40 sé of \"þykk\" olía á þessa vél, og eiginlega bara hvaða vél sem er ef miðað er við að nota hana í þessu veðurfari sem er hér á Íslandi. Mesti kuldi sem svona olía þolir yfirleitt í kaldræsingu er eitthvað um -10°C og svo er meiri hætta á smurrofi í smurgangi bíla eftir því sem olía er þeimun \"þykkari\". Það er eins og menn haldi að olía sé almennt ódýrari ef hún heitir 15W40 eða eittvað þykkar, jafnvel. En það á ekki við og er meira að segja hægt að segja að hentugra sé að setja dýrari olíu á vélar sama hversu stutt eða langt er haft á milli olíuskifta þar sem meiri \"áhætta\" sé tekin á að ódýrari olía sé einfaldlega lélegri en dýrari olía (en að sjálfsögðu má líka gera ráð fyrir að dýrari olían sé bara dýrari þar sem hún er þekktari)\nsem getur leitt til styttri endingar vélar eða ótímabærra bilana. \nÉg spyr allavega í því samhengi að ef menn vilja leggja svaka áheyrslu á að skifta (um of) reglulega um á drifum og kössum og jafnvel oftar heldur en mælt er með af framleiðendum bíla til að fyrirbyggja hrun og skemmdir gírkassa og drifa en setja svo önnur rök fyrir sig þegar kemur að vélinni og setja \"drasl\" olíua á hana þar sem maður skiftir það ört að það borgar sig ekki að eyða í dýru olíuna; af hverju menn séu að leggja það á sig?\nStuðnöldurkveðja ;) Haffi",
            "date": "2011-08-02 00:39:00",
            "post_id": "26350",
            "reply_to_id": "26347"
        },
        {
            "user_name": "Izan",
            "text": "Sælir\nStjóni, ég á Patrol og er búinn að eiga sama Patrolinn síðan 2006 og hann hefur komið bara alveg bærilega út, svo að ef þú telur mig vera að ausa upp þekkingu úr \"frænda sem tók bílasöluhring\" er það misskilningur.  Patrolinn minn er ekinn tæpa 350.000 km og þar að er ég búinn að aka um 75-80.000 þeirra.\nHann hefur verið á 38\" dekkjum allann þennan tíma sem ég hef átt hann og komið mjög vel út.  Hann á samt að baki heddpakningarskipti, ónýtann gírkassa og ónýtann millikassa.  Þegar betur var að gáð hafði þjónustuverkstæðið, sem var pakkfullt af ljómandi fínum bifvélavirkjum ekki skipt um olíur á þessum hlutum síðan frá upphafi (allavega millikassanum).\nHjólalegum þarf að fylgjast með vegna þess að það er allt of stutt á milli þeirra og þær þola ekki vogaraflið sem verður til þegar dekkin stækka, sérstaklega ef þau fara yfir 38\".  \nVarðandi smurefnin þá eru þetta eðlilegar pælingar en ég er sammála Gísla að nota ódýrari olíur og skipta oftar, að því gefnu að olían standist það sem krafist er af henni.  Ef við tökum mótorolíu sem dæmi þá var mín vél gömul og slitin og olían sótmettaðist mun fyrr en þegar hún var ný og þegar hún er mettuð af sóti hættir hún að hreinsa vélina.  Þessvegna hefur mér fundist mikilvægara að hafa nýja olíu en endilega dýra.\nÉg nota reyndar ekki neina sérstaka tegund af olíu og vel þetta eins og rauðvínið með steikinni, finn brúsa sem mér líst vel á on helli honum á bílinn.  Á veturna nota ég frostþolnari olíur og sérstaklega ef stendur til að fara á fjöll.  \nÁ drifin nota ég ódýrustu olíur sem standast kröfurnar því að það er alveg sama hversu dýr olían er hún þolir ekki vatn og ef það kemst vatn í drifin þarf að skipta óháð því hversu dýr brúsinn var.  Það verður bara aðeins minna sárt að skipta því að verðmunurinn er óhugnarlegur.  Ég fór t.d. síðasta vetur með 28.000 kall í gírolíu bara í marsmánuði.  Skemmtilegur mánuður sem það var.\nÞetta er náttúrulega eitthvað sem hver og einn þarf að gera upp við sig en svona geri ég þetta og þegar upp er staðið hefur aldrei neitt bilað hjá mér vegna þess að ég var of duglegur að skipta um olíu.\nKv Jón Garðar",
            "date": "2011-08-02 04:24:00",
            "post_id": "26354",
            "reply_to_id": "26350"
        },
        {
            "user_name": "Stjóni",
            "text": "Sæll Izan\nOruðum mínum var ekki beint geng þér. Ég veit ekki hvað það var nákvæmlega í orðum mínum sem olli því að þú tókst þetta til þín. Mér þykir það leitt ef ég hef valdið einhverju hugarangri.",
            "date": "2011-08-02 11:33:00",
            "post_id": "26362",
            "reply_to_id": "26354"
        },
        {
            "user_name": "LFS",
            "text": "já patrol mótorinn er stórlega vanmetin meira að segja hef eg heyrt hilux eigendur suða um kraftleysi i patrolum sjálfir með 2.4l diesel viðurstygðina i huddinu sem er storlega ofmetinn vegna þess hve litið hann er hataður :)",
            "date": "2011-08-02 11:44:00",
            "post_id": "26363",
            "reply_to_id": "26362"
        },
        {
            "user_name": "jeepson",
            "text": "ég ætla nú ekkert að fara að rakka toyotu niður þóg svo að ég sé lítið hrifinn af þeim. en þarna er ég mjög sammála. Menn tala um grútmáttlausar vélar í patrol. ÉG hef keyrt hilux á 33\" með 2,4 non turbo. Og þetta var alveg glatað. En maður komst þó á leiðar enda og þetta náði nú að komast uppí 90 einhverntíman á leiðinni. En ég hef allavega ekki orðið var við þetta máttleysi sem að menn tala um í patrol. allavega er minn þokkalega sprækur miðað við þær lýsingar sem að ég hef heyrt. En ég notast ekkert endilega við 15/40 vegna þess að hún sé eitthvað mikið ódýrari en t.d 10/40. Ég hef bara altaf haft það sem reglu á gömlum dieselvélum að nota þykkri olíu. En fyrst að við erum að tala um olíur og kram í þessum eðalvögnum. Hvaða olía á að vera á gírkassanum?? Sá sem að ég keypti bílinn af segir að hann hafi notað annað hvort 10/40 eða 15/40 mótor olíu á kassan. Hann segir að það eigi að vera ssk vökvi á kassanum en þegar kassarnir eru ornir gamlir þá noti hann frekar mótor olíu til að hann smyrji betur alt inní honum. Hvað segið þið snillingarnir um þetta??? Væri til í að fá ykkar álit. Ég er með lancer 4x4 líka sem að konan notar. Og þar sem mismunadrifið í kassanum ónýt. senniega útaf vitlausri olíu. Samkvæmt handbókinni sem fylgir bílnum á að vera 75/85 eða 75/90 olía á kassanum. Ég hef lumskan grun um að það hafi bara verið sett venjuleg 80/90 gír olía á hann.Þar að auki á þessi að olía að vera frá shell olía á kassanum. Ekki N1 eða eitthvað annað. ÞEssvegna hefði ég viljað fá einhverja staðfestingu varðandi olíu á patrol kassann :)",
            "date": "2011-08-02 16:09:00",
            "post_id": "26373",
            "reply_to_id": "26363"
        }
    ],
    "date": "2011-08-01 12:50:00"
}
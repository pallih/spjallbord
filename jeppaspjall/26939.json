{
    "forum_title": "Breytingar, viðhald og viðgerðir",
    "id": "26939",
    "title": "Pajero 2.8 tímagír",
    "url": "http://www.jeppaspjall.is/viewtopic.php?f=5&t=26939",
    "posts": [
        {
            "user_name": "joias",
            "text": "Sælir.\nVeit einhver hér hvort að olíuverkið sé vandasamt að tíma inn?\nÉg var að skipta um tímakeðju og taka upp heddið og allt það. Svo læt ég tímahjólin passa miðað við teikningu og leiðbeiningar. En eftir þessa \"viðgerð\" ef svo er hægt að kalla þá er bíllinn lengur í gang en venjulega og í hægagang missir hann úr eitt og eitt slag.\nVirðist ekki vera gangtruflanir í akstri, bara hægagangurinn.\nHefur olíuverkið ekki hitt rétt á hjá mér? Manni finnst þetta nú frekar grófar tennur svo að hann ætti að vera meira vitlaus ef það skeikar um tönn. Enda fannst mér allar merkingar passa saman þegar ég horfði á þetta. En þetta eru mörg tannhjól sem spila saman svo að það er spurning hvort það hafi verið smávægileg skekkja á þeim öllum til samans eða eitthvað sem augað nemur ekki.  Ég veit samt að tímakeðjan milli knast og sveifarás er pottþétt og ég handsneri mótornum nokkra hringi áður en ég setti í gang og allt virtist vera í lagi.\nHefur einhver þekkingu á þessu? Get ég tímað olíuverkið sér til að laga þetta eða þarf ég að rífa allt í spað aftur?\nKv. Einn geggjað pirraður.",
            "date": "2014-09-30 08:46:00",
            "post_id": "143879",
            "reply_to_id": false
        },
        {
            "user_name": "Aparass",
            "text": "Ef hann er seinn um eina tönn þá dettur hann í gang en fer varla upp á snúning.\nEf hann er hins vegar fljótur um eina tönn þá getur hann alveg virkað eðlilega en ekki gengið fullkomlega eðlilega.\nÞað er svo asnalegt við tíminguna á olíuverkinu á þessum pajero að þú stillir merkið á því inn á \"T\" merkið á olíuverkshúsinu og síðan stingur þú verkinu inn og finnur hvernig það snýr sér um eina eða tvær tennur því það eru skábentar tennur á þessu og hann er farinn af merki þegar verkið er komið í. \nEn þannig á hann samt að vera.",
            "date": "2014-09-30 22:56:00",
            "post_id": "143957",
            "reply_to_id": "143879"
        }
    ],
    "date": "2014-09-30 08:46:00"
}
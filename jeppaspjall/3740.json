{
    "forum_title": "Umhverfis- og hagsmunamál",
    "id": "3740",
    "title": "Gróf mismunun",
    "url": "http://www.jeppaspjall.is/viewtopic.php?f=11&t=3740",
    "posts": [
        {
            "user_name": "stebbiþ",
            "text": "Komið þið sælir.\nÉg ætla ekki að ræða lokanir á slóðum innan þjóðgarðsins að þessu sinni, látum það aðeins liggja á milli hluta.\n(Gaman væri ef einhver 4x4 félagsmaður myndi setja þetta inn á spjallið hjá 4x4, þar sem ég er ekki félagsmaður)\nMig langar að vekja athygli á öðru og öllu alvarlegra máli, að mínu mati, í reglum/lögum um þennan blessaða þjóðgarð. Máli, sem mun skemma miklu meira fyrir okkur öllum sem ferðast munu innan garðsins á eigin vegum.\nÉg er að tala um þá grófu mismunun sem gerð er á milli ferðafólks. Eins og þið vitið kannski, þá mun fjölskyldu á eigin bíl verða óheimilt að reisa hefðbundið útilegutjald á miðjum öræfunum, en göngufólki er það hinsvegar heimilt. Þetta gildir einnig um pickup með camper, upphækkað fellihýsi o.s.frv. Ekki bara tjöld.\nSem sagt, allur meginþorri íslenskra ferðamanna verður skikkaður á tjaldsvæði í eigu ferðaþjónustuaðila, sem getur rukkað að vild. Þetta er langmesta svívirðan í þessum þjóðgarði og ég skil ekki hvað menn hafa rætt þetta mál lítið.\nÉg er að ljúka við langt bréf sem ég ætla að senda öllum þingmönnum í umhverfisnefnd alþingis, varðandi þessa svívirðilegu mismunun sem getur ekki staðist jafnræðisreglu stjórnarskrárinnar. \nEinnig mun ég senda umhverfisráðherra svipað bréf, ásamt ráðuneytisstjóra umhverfisráðuneytisins.\nÞegar og ef ég fæ svör þá mun ég birta þau hér á spjallinu, ef þau gefa leyfi fyrir því.\nHér kemur smá bútur úr símafundi  stjórnar  þjóðgarðsins, sem haldin var þann 2. Júlí 2010\nhttp://www.vatnajokulsthjodgardur.is/me ... 020710.pdf\nÞar kemur m.a. eftirfarandi fram:\nÝmsar athugasemdir\nTjöldun\n(Tilvitnun hefst)\nAndmælt er mismunun sem kemur fram í því að akandi gestir mega ekki tjalda til einnar nætur \nutan skipulagðra tjaldsvæða. Það skerði verulega möguleika akandi gesta til að upplifa \nnáttúruna og ferðast með fjölskyldur. Ennfremur sé gisting á þjónustusvæðum aðeins í boði \neins ferðaþjónustuaðila sem ráði verðlagningu að vild. Ákvæðið útiloki trússferðir sem njóti \nvaxandi vinsælda.\nAllmargir gerðu athugasemd við það að aðeins göngufólki væri heimilt að tjalda til einnar nætur \nutan skipulagðra tjaldsvæða. Þannig væri gestum þjóðgarðsins mismunað eftir ferðamáta og \ngert að kaupa þjónustu þess ferðaþjónustaðila sem starfar á hverjum slíkum stað. Ákvæðið \nútiloki líka trússferðir innan þjóðgarðsins (tilvitnun lýkur).\nHér kemur skýrt fram að þetta skerði verulega ferðafrelsi mitt og ég sé þar að auki skikkaður á einkarekið tjaldsvæði sem geti rukkað mig að vild! Vandamálið og brotið er  þar með viðurkennt.  \nÁ fundinum kemur einnig fram að stjórn þjóðgarðsins muni fara fram á það við Umhverfisráðuneytið að  reglurnar verði rýmkaðar. \nÞann 28. Febrúar síðastliðin, samþykkti Umhverfisráðherra, Stjórnunar- og verndaráætlun um Vatnajökulsþjóðgarð. Ekkert hafði breyst þar hvað varðar mismunum á milli ferðafólks þegar kom að tjöldun.\nBaráttukveðja,\nStefán Þ. Þórsson",
            "date": "2011-03-06 15:00:00",
            "post_id": "17248",
            "reply_to_id": false
        },
        {
            "user_name": "Ofsi",
            "text": "Er þú ekki tíl í að skella bréfinu til umhverfisnefndar inn á spjallið\n kv Ofsi",
            "date": "2011-03-06 18:43:00",
            "post_id": "17275",
            "reply_to_id": "17248"
        },
        {
            "user_name": "stebbiþ",
            "text": "Jú, það skal ég gera. Klára að renna yfir það eftir mat og skelli því inn hérna á jeppaspjallið í kvöld. Þú mátt svo gjarnan birta það á vef 4x4.\nKveðja, Stefán Þ.",
            "date": "2011-03-06 19:02:00",
            "post_id": "17279",
            "reply_to_id": "17275"
        },
        {
            "user_name": "Ofsi",
            "text": "Geri það, takk",
            "date": "2011-03-06 20:05:00",
            "post_id": "17281",
            "reply_to_id": "17279"
        },
        {
            "user_name": "Óskar - Einfari",
            "text": "gönguelítu dýrkun....... meira hef ég ekki að segja um þessa fullkomnu mismunun sem þetta er orðið....",
            "date": "2011-03-06 21:01:00",
            "post_id": "17286",
            "reply_to_id": "17281"
        },
        {
            "user_name": "joias",
            "text": "Vitið þið hvað það er sem 4x4 menn ætla að gera í þessu? Geta utanfélagsmenn gert eitthvað til að hjálpa til? Hvernig væri að fara með þetta fyrir mannréttindadómstól eða eitthvað álíka?",
            "date": "2011-03-06 21:02:00",
            "post_id": "17287",
            "reply_to_id": "17286"
        }
    ],
    "date": "2011-03-06 15:00:00"
}
{
    "forum_title": "Almennt spjall",
    "id": "21070",
    "title": "Smurning á A/C dælu - hugmyndir?",
    "url": "http://www.jeppaspjall.is/viewtopic.php?f=2&t=21070",
    "posts": [
        {
            "user_name": "gunnarb",
            "text": "Sælir félagar.\nÉg stóðst ekki mátið þegar félagi minn var á leið til landsins frá Ameríkuhreppi og ákvað að kaupa mér notaða orginal (Harris minnir mig) A/C dælu á LT1 mótorinn minn.  Ég átti hilux í mörg ár með AC dælu sem var með smurkerfi og olíuskilju, setup sem dugði í meira en 10 ár.  Dælan í LT1 er þannig uppbyggð að stimplarnir liggja 90gráður á reimarhjólið (liggjandi stimplar).  Á dælunni stendur að á henni séu 286ml af olíu ....  Ég ef aldrei rifið svona græju í sundur, en olían hlýtur að eiga að smyrja kjallarann í dælunni... Ég veit að það er smurning í kælivökvanum sem þessar dælur eru byggðar til að dæla (það segir internetið allavega).  Ég heyrði líka af einhverjum sem setja smurkoppa á einhverjar dælur til að smyrja í þær. \nÞað sem ég er að spukulera - þarf ég að setja upp smurkerfi/olíuskilju eins og menn hafa gert, eða hafa menn uppgötvað einhverjar sniðugri/einfaldari aðferðir til að halda lífi í dælunum?   Eru þetta kannski óþarfa áhyggjur ur því að það er olía á pressunni eins og hún er (dugir kannski smit úr kjallaranum upp með stimplunum til að smyrja?)\nAllar góðar hugmyndir vel þegnar.\n-G\n-G",
            "date": "2013-11-03 19:40:00",
            "post_id": "115483",
            "reply_to_id": false
        },
        {
            "user_name": "aae",
            "text": "Sæll þetta hefur nokkrum sinnum verið rætt hérna\ntd. hér:\nviewtopic.php?f=5&t=18849\nLestu innleggið hans Ólafs Eiríkssonar sem er næst neðst..",
            "date": "2013-11-03 21:37:00",
            "post_id": "115521",
            "reply_to_id": "115483"
        },
        {
            "user_name": "gunnarb",
            "text": "takk fyrir tips:ið.  Hann segir:\n'Síðan er það \"stjörnuhreyfill\", sveifarás í miðjunni og stimplar vísa út frá honum. Harris heitir ein slík, algeng í GM og er ágæt loftdæla ef passað er upp á að nægur smurningur sé í sveifarhúsinu. Loftið fer þó í gegnum sveifarhúsið í henni. Í henni er ekki hægt að vera með olíu á sveifarhúsinu eins og í þeim sem ég nefni að ofan því að hún skolast gegnum stimplana og út með loftinu. Feiti í sveifarhúsið virkar á þær.'\nÉg er kannski að misskilja þetta - það er olía á henni og uppgefið hversu mikið ... ef olían er ekki á sveifarhúsinu, hvar þá? Það eru tæpir 300ml á pressunni... Er mér óhætt að nota hana án auka smurningar, eða?",
            "date": "2013-11-03 22:44:00",
            "post_id": "115529",
            "reply_to_id": "115521"
        },
        {
            "user_name": "Stebbi",
            "text": "Þessir 286ml af olíu eru örugglega magnið sem á að vera á kerfinu.  Freonkerfið er lokað þannig að olían sem fer úr sveifarhúsinu skilar sér aftur eftir einn hring í kerfinu.  Ég myndi ekki taka sénsinn á að keyra hana án þess að hafa smurkopp eða olíuglas á undan henni.",
            "date": "2013-11-03 23:48:00",
            "post_id": "115545",
            "reply_to_id": "115529"
        },
        {
            "user_name": "aae",
            "text": "Ég myndi setja smurkopp á sveifarhúsið",
            "date": "2013-11-04 00:19:00",
            "post_id": "115546",
            "reply_to_id": "115545"
        },
        {
            "user_name": "jongud",
            "text": "Það er tiltölulega einfalt að breyta A/C dælum þannig að hægt sé að láta þær virka eins og loftpressur.\nEf þú villt síður rífa dæluna í sundur þá skaltu nota smurglas (stórt og stillanlegt) og setja olíuskilju aftanvið pressuna en nógu langt frá þannig að skiljan ofhitni ekki. Sumir nota bara loftkút sem nokkurskonar olíuskilju.\nÉg segi seinna frá hvernig á að breyta dælum með því að rífa þær í sundur...",
            "date": "2013-11-04 08:46:00",
            "post_id": "115551",
            "reply_to_id": "115546"
        },
        {
            "user_name": "jongud",
            "text": "Jæja, fyrst ætla ég að gefa mér að um sé að ræða SANDEN dælu (ekki Harris) svipaða og þessi;\nÞessar dælur eru gerðar til að smyrja sig með kælimiðlinum í A/C kerfinu\nHérna; \nhttp://www.grungle.com/endlessair.html\n er sagt hvernig er farið að því að breyta þeim.\nÞað þarf að setja smurkopp í stað áfyllingarskrúfunnar á dælunni EÐA bora og snitta fyrir einum slíkum.\n(Það er nefnilega ekki víst að áfyllingarskrúfan sé á þægilegum stað þegar dælan er kominn í).\nÞegar þessar dælur smyrja sig með kælimiðlinum þá er lítill gangur milli fremri og aftari hluta dælunnar og hann þarf að loka fyrir.\nÁ þessari mynd \n sést gangurinn ofan við stimpilinn sem er lengst til hægri. (síðan sem ég benti á er líka með fleiri flottar myndir).\nSumir snitta í þennan gang og setja blindskrúfu í en aðrir snara úr gatinu og klessa bara \"JB-weld\" epoxy í gatið.\nÞað eru ekki allir sammála um hvaða olíu/feiti á að nota til að smyrja þessar dælur. sumir vilja koppafeiti, aðrir sjálfskiptiolíu og enn aðrir sérstaka loftþjöppuolíu.\nHér er Four-Wheeler að breyta einni dælu, og notar koppafeiti\n \nhttp://www.fourwheeler.com/how-to/engine/154-1207-homemade-engine-driven-onboard-air-system/",
            "date": "2013-11-04 18:16:00",
            "post_id": "115607",
            "reply_to_id": "115551"
        },
        {
            "user_name": "elliofur",
            "text": "Ég gerði þetta nú bara allra einfaldast, notaði dæluna bara óbreytta og setti dass af þeirri olíu sem var við hendina þegar ég mundi eftir, valdi þó helst atf ef ég komst í hana, annars bara mótorolíu.\nÞetta er að fordæmi pabba míns sem hafði notað þessa aðferð í 15-20 ár á sömu dælu og alltaf allt í topplagi.\nMín dæla entist fínt með þessu fyrirkomulagi, ég notaði meira að segja oft loftverkfæri með henni og lét bílinn snúast á 2500 snúningum til að pumpa. Þá smurði ég líka mikið meira í dæluna. Dælan var í lagi þegar ég seldi bílinn eftir nokkur ár af þessari misnotkun.\nVissulega er þetta kannski groddaleg hegðun en ég vissi um aðra dælu sem ég gat fengið þannig að ég var ekkert að stressa mig yfir tjóninu :)",
            "date": "2013-11-04 18:55:00",
            "post_id": "115613",
            "reply_to_id": "115607"
        },
        {
            "user_name": "StefánDal",
            "text": "Ég hef einmitt notað þessa sömu aðferð með góðum árangri á tveimur bílum.",
            "date": "2013-11-04 19:45:00",
            "post_id": "115618",
            "reply_to_id": "115613"
        },
        {
            "user_name": "AgnarBen",
            "text": "\"Gallinn\" við þessar dælur er að þær eru hrikalega hljóðlátar og í vondu veðri þá heyrir maður ekki í þeim þegar þær eru í gangi.  Þessi aðferð að \"dash-a\" hana fyrir ferð virkar fínt svo lengi sem þú lendir ekki í því að gleyma dælunni í gangi eða ef td slanga fer úr sambandi við dæluna en þá er ekki nóg að treysta á það að pressustat í loftkerfi slökkvi á henni.  Ég lenti í þessu með mína dælu og ef ég hefði verið með smurglas við hana þá hefði hún hugsanlega bjargast.  \nÉg er núna búinn að henda loftkútnum úr bílnum til að hlífa dælunni, núna nota ég takkann til að stýra loftinu inn á úrhleypikistuna fyrir dekkin og er því hættur að treysta á pressustatið til að slá henni út og að lokum þá ætla ég að setja lítið rautt gaumljós í mælaborðið sem logar þegar dælan er í gangi svona til að gulltryggja að þetta geti ekki gerst aftur :)",
            "date": "2013-11-04 20:51:00",
            "post_id": "115630",
            "reply_to_id": "115618"
        },
        {
            "user_name": "elliofur",
            "text": "Ég var einmitt með þetta tengt þannig, ég var alltaf með slökkt á dælunni nema þegar ég þurfti að nota hana og gauljósið í rofanum logaði þegar segulkúplingin var á, þe pressostatið sagði dælunni að dæla.",
            "date": "2013-11-04 21:02:00",
            "post_id": "115632",
            "reply_to_id": "115630"
        },
        {
            "user_name": "jongud",
            "text": "Það væri líka hægt að setja hitamæli á dæluna ef maður er virkilega \"paranojd\".\nHinsvegar, ef maður er að nota pressuna í loftkerfi eins og fyrir læsingar þá er tæplega nóg að gefa henni smá skvettu áður en maður fer á fjöll. En hinsvegar hef ég ekki heyrt af mörgum dælum sem menn hafa brætt úr, og ég held að það segi sitt um hversu seigar dælurnar eru.\nAnnað sem ég man eftir;\nSumar dælur eru með tiltölulega þröngar lagnir inn á sig og einhverjir hafa farið út í það að \"bora þær út\" til að auka loftflæðið.",
            "date": "2013-11-05 08:33:00",
            "post_id": "115663",
            "reply_to_id": "115632"
        },
        {
            "user_name": "gunnarb",
            "text": "Sæll - takk fyrir flottar myndir og útskýringar.  Nýja dælan sem ég fékk er Harris, og dælan sem er föst (og er í bílnum í dag) er líka harris.  \nHún var örugglega notuð sem loftdæla og er eins og menn greinilega hafa verið að upplifa - úrbrædd.  Ég reif hana í sumar og innvolsið í henni er mjög líkt þessum myndum sem þú ert með, ég lagði reyndar ekki á minnið hvar/hvernig öndun var milli kjallara og framhluta.  Ég velti samt fyrir mér að ef maður lokar þarna á milli, þarf ekki að tryggja einhverja loftun/öndun á kjallaranum?   Varðandi olíu þá hef ég heyrt að menn séu að nota koppafeiti, en einhvernveginn þykir mér eðlilegra að vera með þynnri feti, t.d. loftpressuolíu. \nSnjallt líka eins og Elli benti á að vera með gaumljós þegar þetta er í gangi enda nánast hljóðlaust ...",
            "date": "2013-11-05 11:17:00",
            "post_id": "115675",
            "reply_to_id": "115663"
        },
        {
            "user_name": "jongud",
            "text": "Einhversstaðar rakst ég á umræðu um þetta, hvort það þyrfti að lofta út.\nÞað á aldrei að fylla framhutann af olíu, mig minnir að ég hafi séð skrifað einhversstaðar ca. 1/3\nOg þá er nóg loftrúm eftir þannig að það ætti að vera óhætt að láta loftið inní bara þenjast út eftir hitastigi og þrýstingi.\nEinhver setti öndunarventil af hásingu á svona dælu og virkaði vel.\nÉg tók York-dælu í sundur fyrir nokkrum árum og það var engin öndun á sveifarhúsinu sem ég tók eftir.\nLoftpressuolía er líkast til það eina rétta til að setja á þessar dælur. Sanden notar PAG olíu (PolyAlkyleneGlycol) sem er látin flæða með kæligasinu um kerfið. \nAðalatriðið er að olían freyði ekki, dragi í sig raka og sé með rétt sýrustig.\nMótorolía uppfyllir EKKI þessi skilyrði en það gerir loftpressuolían.",
            "date": "2013-11-05 12:23:00",
            "post_id": "115685",
            "reply_to_id": "115675"
        },
        {
            "user_name": "Stebbi",
            "text": "Það er mjög auðvelt að fyrirbyggja svona úrbræðslu með því að tengja pressustatið inná 'seinn út' liða sem er stilltur á 10-15mín.  Þá gengur dælan aldrei lengur en 10-15mín í einu án þess að endursetja tímaliðann.  Svo er gaumljós í mælaborði nauðsynlegt líka.\nKeypti svona pínulítinn Finder liða í Reykjafelli fyrir 12V AC/DC á þrjúþúsund kall um daginn, minnir að það hafi verið hægt að dippa hann fyrir aðrar virknir.",
            "date": "2013-11-06 13:02:00",
            "post_id": "115802",
            "reply_to_id": "115685"
        },
        {
            "user_name": "Hrannifox",
            "text": "var eitthvað að vesenast inni bílabúð benna, í morgun sá þar svona smurkitt fyrir dælur kostaði 9-10 þúsund kall\nbara svona ef menn vilja kynna sér þetta betur, skoðaði þetta ekkert af ráði.\nKv, Hrannar",
            "date": "2013-11-06 18:58:00",
            "post_id": "115824",
            "reply_to_id": "115802"
        }
    ],
    "date": "2013-11-03 19:40:00"
}
{
    "forum_title": "Almennt spjall",
    "id": "14188",
    "title": "Klöppin brennur - enginn í hættu",
    "url": "http://www.jeppaspjall.is/viewtopic.php?f=2&t=14188",
    "posts": [
        {
            "user_name": "elliofur",
            "text": "Algjörlega ójeppatengt.\nÍ dag þurfti 35 ára gamalt hús að víkja fyrir nýju. Þetta var rúmlega 100 fm timburhús á einni hæð. Kveikt var í því í dag og að því tilefni hélt slökkviliðið reykköfunaræfingu. Þetta hús hét Klöpp og var á Kleppjárnsreykjum í Reykholtsdal í Borgarfirði.\nÉg tók nokkrar myndir af tilefninu, og langar að sýna ykkur þær hér og tilefnið er hversu virkilega hraðvirkt eyðileggingarafl eldsins er. Það tekur innan við klukkutíma frá því kveikt er í þangað til það hefur algjörlega jafnast við jörðu.\nMyndirnar eru í opnu albúmi á facebook og undir þeim eru tímasetningar.\nhttp://www.facebook.com/media/set/?set= ... 397&type=3\nNjótið vel og höfum hugfast hversu mikið eyðileggingarafl eldurinn sem við leikum okkur stundum með getur verið.",
            "date": "2012-11-24 18:47:00",
            "post_id": "74297",
            "reply_to_id": false
        },
        {
            "user_name": "kolatogari",
            "text": "já sæll, maður hefði ekki tíma til að forða sér út úr þessu",
            "date": "2012-11-24 19:39:00",
            "post_id": "74305",
            "reply_to_id": "74297"
        },
        {
            "user_name": "Stebbi",
            "text": "Kofinn var bara horfinn í bál á 10 mínútum.",
            "date": "2012-11-24 20:33:00",
            "post_id": "74313",
            "reply_to_id": "74305"
        },
        {
            "user_name": "grimur",
            "text": "Virkilega góð áminning. Takk fyrir þetta innlegg. \nÉg hef orðið vitni að eldsvoða sem var ekki planaður.\nHúsið var alelda á 5 mínútum frá því að elds varð vart, hrunið á 45 mínútum. \nÉg hefði aldrei getað ímyndað mér hversu hratt þetta gerist og hvernig ástand verður við svona aðstæður nema upplifa það.\nGott að hafa í huga núna þegar jólaskreytingarnar með kertum og dóti fara að detta inn.\n \nÉg vil ekki valda einhverri paranóju, en förum varlega með skreytingarnar og höfum eldvarnir í lagi.\nkv\nGrímur",
            "date": "2012-11-25 07:52:00",
            "post_id": "74355",
            "reply_to_id": "74313"
        },
        {
            "user_name": "jongud",
            "text": "Þetta er svakalegt að sjá.\nBara smá spurningar;\nHvernig kveikuð þið í?\nLétuð þið eldinn byrja í öllum herbergjum í einu?\nVar mikill vindur?",
            "date": "2012-11-25 11:47:00",
            "post_id": "74370",
            "reply_to_id": "74355"
        },
        {
            "user_name": "Haffi",
            "text": "",
            "date": "2012-11-25 12:16:00",
            "post_id": "74376",
            "reply_to_id": "74370"
        },
        {
            "user_name": "elliofur",
            "text": "Ég veit ekki alveg hvernig kveikt var í, en sennilega hafa einhver eldhvetjandi efni verið notuð til að ná eldinum af stað, enda var ekkert inn í húsinu.\nMér sýnist að það hafi verið kveikt í í hjónaherberginu, þar sjást eldtungurnar fyrst koma út um gluggann.\nVindur var sáralítill og nánast alveg logn megnið af timanum, eins og sést vel á myndunum.",
            "date": "2012-11-25 13:37:00",
            "post_id": "74384",
            "reply_to_id": "74376"
        }
    ],
    "date": "2012-11-24 18:47:00"
}
{
    "forum_title": "Jeppinn minn",
    "id": "28811",
    "title": "Land Rover Defender 110 td300 38\" á leið á 44\"",
    "url": "http://www.jeppaspjall.is/viewtopic.php?f=9&t=28811",
    "posts": [
        {
            "user_name": "joisnaer",
            "text": "Ég fjárfesti mér í Defender í haust sem þarf aðeins á smá ást að halda.\nEn hann er 98 árg\nMeð 2.5tdi (td300) vél\n4:70 hlutföll\nArb loftlásar að framan og aftan\nOg svo öllu því helsta sem sómar góðum jeppa.\nÞegar ég keypti bílinn þá var nú eitt og annað sem ég vissi að þyrfti að gera. \nFyrsta sem ég gerði við bílinn var að skipta um fóðringar í framstýfum og stýfufóðringar upp við grind.\nSvo komst í ljós að ég þurfti að skipta um hjöruliðskross að aftan og var skipt um hann fljótlega uppúr því.\nEn svo var nú eitt sem ég vissi af sem var frekar mikið leiðinlegt bras, en ég var búinn að telja mér trú um að ég gæti lagað það.\nOg það var hvalbakurinn sem var farinn að láta aðeins sjá útaf ryði. En seinna kom það í ljós að honum væri ekki viðbjargandi.\nstuttu eftir að sú niðurstaða var komin ákvað túrbínan að gefa sig með ógurlegum látum og lét mótorinn hrökkva á yfirsnúning sem fór nú frekar illa með flest allt sem tengist mótor.\nÞá ákvað ég að best væri að rífa allt í spað og skipta um hvalbak og mótor í einu. Sem er vægast sagt hægara sagt en gert.\nEn ég ætla að smella inn nokkrum myndum af gripnum og framkvæmdum.\nhér er bíllinn þegar ég er nýbúinn að kaupa.\nhér sést ástandið á hvalbaknum....\nsvona er blessaður vinur minn núna og vonandi fer hann að skríða saman fljótlega",
            "date": "2015-02-01 19:07:00",
            "post_id": "152459",
            "reply_to_id": false
        },
        {
            "user_name": "reyktour",
            "text": "Jóhann þetta hefst alt.",
            "date": "2015-02-01 20:25:00",
            "post_id": "152467",
            "reply_to_id": "152459"
        },
        {
            "user_name": "jeepson",
            "text": "Það styttist í þorrablótið þannig að þú verður að fara að sparka þessu vel af stað :D",
            "date": "2015-02-01 20:34:00",
            "post_id": "152472",
            "reply_to_id": "152467"
        },
        {
            "user_name": "olei",
            "text": "\"hægara sagt en gert\"\nÞað eru orð að sönnu sýnist mér!\nÞetta er feiknarlegt verkefni, hvað fór í mótornum í túrbínu-hruninu?",
            "date": "2015-02-01 20:44:00",
            "post_id": "152475",
            "reply_to_id": "152472"
        },
        {
            "user_name": "joisnaer",
            "text": "Það brotnaði rokkerarmur, bognuðu undirlyftustangir, svo veit ég ekki hvort það hafi verið gamalt en það voru sprungur í heddi.",
            "date": "2015-02-01 21:49:00",
            "post_id": "152482",
            "reply_to_id": "152475"
        },
        {
            "user_name": "Járni",
            "text": "Svaka dæmi maður! Kaupir þú hvalbakinn frá útlandinu?",
            "date": "2015-02-01 21:53:00",
            "post_id": "152483",
            "reply_to_id": "152482"
        },
        {
            "user_name": "grimur",
            "text": "Svakalega er þetta illa farið!\nÓtrúlegt hvað blikkið í þessum bílum getur ryðgað, svo er það allt einhvers staðar bakvið og undir þar sem ekkert sést fyrr en allt er komið í steik...\nRyðbætti Range Rover í gamladaga sem var einmitt með rosa krabbamein bakvið allt.",
            "date": "2015-02-02 01:55:00",
            "post_id": "152493",
            "reply_to_id": "152483"
        },
        {
            "user_name": "joisnaer",
            "text": "Ég keypti hvalbak af manni fyrir norðan sem var örlítið tjónaður en alveg vel bjargandi. Var búinn að skoða að kaupa galvaniseraðan hvalbak frá Englandi en hann hefði verið hátt 350 þúsund krónur hingað kominn.",
            "date": "2015-02-02 08:46:00",
            "post_id": "152496",
            "reply_to_id": "152493"
        },
        {
            "user_name": "joisnaer",
            "text": "smávegis búið að gerast um helgina. nýji halbakurin kominn í hús og aðeins byrjað að setja saman.\nhér er nýji hvalbakurinn\nhér sést hvað gamli hvalbakurinn var orðinn ónýtur\nsvo setti ég boostmæli, afgashitamæli og 4 loftmæla í stokkinn i mælaborðinu",
            "date": "2015-02-08 21:33:00",
            "post_id": "152923",
            "reply_to_id": "152496"
        },
        {
            "user_name": "joisnaer",
            "text": "svona er staðan núna. kominn að mestu leiti saman og kominn á 39.5\" pitt bull dekk",
            "date": "2015-03-18 21:09:00",
            "post_id": "155048",
            "reply_to_id": "152923"
        },
        {
            "user_name": "Steini",
            "text": "flottur, þetta gefur okkur hinum smá von!\nHvað á eftir að brasa til að klára 44\" breytinguna?",
            "date": "2015-03-18 22:06:00",
            "post_id": "155052",
            "reply_to_id": "155048"
        },
        {
            "user_name": "risinn",
            "text": "Ef að ég man rétt, þá á þessi bíll að vera klár fyrir 44\" dekk frá upphafi, en er ekki viss.\nÞað var lagt gríðaleg mikið í þennan bíl þegar að honum var breytt á sínum tíma.\nKv. \nRagnar",
            "date": "2015-04-05 23:46:00",
            "post_id": "155899",
            "reply_to_id": "155052"
        },
        {
            "user_name": "Járni",
            "text": "Gott að þetta er allt að skríða saman, ég fæ kannski að heyra í þér við tækifæri í sambandi við breytingar. Er sjálfur með 130 bíl sem ég hef áhuga á að stækka aðeins. \nErtu byrjaður að keyra? Hvernig er pitbull að standa sig?",
            "date": "2015-04-06 10:42:00",
            "post_id": "155912",
            "reply_to_id": "155899"
        },
        {
            "user_name": "joisnaer",
            "text": "sæll, ég er aðeins farinn að keyra, en það er alltaf eitt og annað sem þarf að huga að eftir svona stórframkvæmd. og þar að leiðandi er ég ekki búinn að prófa pit bull utanvegar. annars á eftir að ballansera þau og hann er ekkert sérlega skemmtilegur á þeim þannig.\nen þú ert alltaf velkominn að heyra í mér varðandi breytingar og þannig.",
            "date": "2015-04-28 21:06:00",
            "post_id": "157083",
            "reply_to_id": "155912"
        },
        {
            "user_name": "joisnaer",
            "text": "það á eftir að færa boddyfestingarnar að framan, en annars er ég ekkert búinn að máta 44\" undir, ákvað að klára \"uppgerðina\" áður en eg fer í það.\ngæti svosem vel verið, er helvíti flott breyttur.",
            "date": "2015-04-28 21:08:00",
            "post_id": "157084",
            "reply_to_id": "157083"
        }
    ],
    "date": "2015-02-01 19:07:00"
}
{
    "forum_title": "Almennt spjall",
    "id": "20405",
    "title": "Hvað hefur þú í bílnum á fjöllum?",
    "url": "http://www.jeppaspjall.is/viewtopic.php?f=2&t=20405",
    "posts": [
        {
            "user_name": "siggi40",
            "text": "góðan dag fólk. ég er alltaf að velta fyrir mér hinni stóru spurningu, hvað þarf ég að hafa í bílnum þegar ég fer á fjöll?\nþá verkfæralega séð og öriggisbúnað... hvað havið þið í ikkar bílum?",
            "date": "2013-10-01 20:41:00",
            "post_id": "112099",
            "reply_to_id": false
        },
        {
            "user_name": "logimar",
            "text": "Verkfæralega séð er ég með öll helstu verkfæri sem nýtast mér í viðgerðir á bílnum.  Splittatangir, topplyklasett, skrúfjárn, vice grip o.s.frv.  Dekkjaviðgerðasett, aukafelgubolta, aukaventla, hettur og pílur.  Álkarl, skóflu og teygjuspotta, (20 metra).  Ég er með legusett í framhjólin, hjöruliðskross, stýrisenda.  Viftureim.  Álpoka til að halda á sér hita í neyðartilfellum, prímus og pott, hitabrúsa, endurskinsvesti til að bregða yfir utanyfirfatnað, aukafatnað.  Þetta er svona það helsta sem ég man eftir svona í fljótheitum, get ábyggilega bætt við ef ég nenni að nota hausinn.  L.M.",
            "date": "2013-10-01 20:55:00",
            "post_id": "112102",
            "reply_to_id": "112099"
        },
        {
            "user_name": "TWIN 2",
            "text": "hér er listi sem ég fann einhverntímann á f4x4.is minnir mig",
            "date": "2013-10-01 21:29:00",
            "post_id": "112104",
            "reply_to_id": "112102"
        },
        {
            "user_name": "joisnaer",
            "text": "hér er annar svona þráður\nviewtopic.php?f=43&t=7506",
            "date": "2013-10-01 21:42:00",
            "post_id": "112107",
            "reply_to_id": "112104"
        },
        {
            "user_name": "kjartanbj",
            "text": "Allt sem Logi er með er ég með í mínum bíl fyrir utan álpokan og krossa\ner með flest verkfæri til að bjarga mér með með flestar viðgerðir sem er hægt að gera á fjöllum , aukalegur, 6 kúlulið, nafstút , rær á nafstút\ner ekki með hjöruliðskrossa , ríf frekar skapt úr ef svo ólíklega vill til að kross fari í ferð, yfirfer allt svona fyrir ferðir",
            "date": "2013-10-02 21:14:00",
            "post_id": "112202",
            "reply_to_id": "112107"
        },
        {
            "user_name": "armannd",
            "text": "nó af landa og neftóbaki svo manni verði ekki kallt",
            "date": "2013-10-03 09:51:00",
            "post_id": "112232",
            "reply_to_id": "112202"
        },
        {
            "user_name": "Skottan",
            "text": "Sniðugt að hafa, ef við á, eina auka hráolíusíu meðferðis líka...",
            "date": "2013-10-31 13:00:00",
            "post_id": "115103",
            "reply_to_id": "112232"
        },
        {
            "user_name": "kjartanbj",
            "text": "Eftir ferð helgarinnar þá bætir maður gashitara/brennara á listann\nTæplega 20 gráðu frosti um morguninn þá var bendixin í startaranum hjá mér frosinn fastur, þurfti að liggja undir bílnum og hita startarann og berjann til að fá hann til að starta",
            "date": "2013-11-04 11:00:00",
            "post_id": "115563",
            "reply_to_id": "115103"
        },
        {
            "user_name": "Lindemann",
            "text": "Þetta með bendixinn ætti nú ekki að vera vandamál ef hann er smurður með góðri feiti annað slagið.\nAftur á móti er það rétt að það er mjög gott að hafa einhvern gasbrennara með sér, það getur þurft að þýða ýmislegt í miklu frosti.",
            "date": "2013-11-10 19:26:00",
            "post_id": "116251",
            "reply_to_id": "115563"
        },
        {
            "user_name": "lecter",
            "text": "einginn breyttur fjalla  jeppi Ætti að fá breytingar skoðun án veltibúrs  og 4 punta beltis  og ættu að vera meðhönlaðir sem kepnis bilar likt og rally bilar það er raunverulega einginn munur á þessu að minu mati  ,,hvað gerist svo þegar þessir jeppar fara á toppinn  og búið að skipta út hásingum vélum auka millikassar og fult af fólki  billinn orðin 1-1,5 ton meira en upprunalega  toppurinn heldur þessu ekki það mun koma upp slik slys i framtið ,,\nég vil velti búr numer 1.2.3.45..... annað skiptir eingu máli",
            "date": "2013-11-11 01:03:00",
            "post_id": "116310",
            "reply_to_id": "116251"
        },
        {
            "user_name": "baldur",
            "text": "Vandamálið við 5 punkta beltið (Aldrei 4 punkta, ert betur varinn af 3 punkta heldur en 4.) er að þú ert svo lengi að setja það á þig, og þegar það er bras þá ertu sífellt að fara inn og út úr bílnum og belti sem er vesen að setja á sig eru meiri líkur en minni á að þú hættir að nota það við þær aðstæður. \nVeltibúr veitir falskt öryggi ef rörin eru staðsett þannig að þú getir hugsanlega, mögulega rekið höfuðið í þau í veltu. Þar sem að fjallajeppar hafa nú ekki verið að lenda í veltum á svona miklum hraða eins og kappakstursbílar gera þá er í raun ekki verri lausn að styrkja póstana sem bera þakið heldur en að sjóða frístandandi veltibúr inn í bílinn.",
            "date": "2013-11-14 15:22:00",
            "post_id": "116815",
            "reply_to_id": "116310"
        },
        {
            "user_name": "elliofur",
            "text": "Hvað er svona slæmt við 4 punkta belti?",
            "date": "2013-11-14 15:25:00",
            "post_id": "116816",
            "reply_to_id": "116815"
        },
        {
            "user_name": "baldur",
            "text": "Þau halda þér bara ekki í stólnum, leitast við að lyftast upp á maga og svo rennurðu undir beltið og hlýtur innvortis meiðsli. Ef þú strekkir axlarólarnar nógu vel til þess að halda þér föstum við stólinn þá virkar mittisólin ekki eins og hún á að gera og öfugt. 5/6 punkta beltin eru með þennan auka strappa sem passar í fyrsta lagi að mittisbeltið haldist í réttri hæð og í öðru lagi að þú getir ekki runnið undan beltinu.",
            "date": "2013-11-14 16:20:00",
            "post_id": "116832",
            "reply_to_id": "116816"
        },
        {
            "user_name": "elliofur",
            "text": "Okei, meikar sens. Ég hef aldrei notað 4 punkta belti en ég á það hinsvegar til í skúrnum ónotað (og sennilega komið framyfir dagsetningu). Ég hef notað 5 punkta belti talsvert og það heldur manni alveg djöfull föstum en það er tímafrekt að spenna það.",
            "date": "2013-11-14 16:45:00",
            "post_id": "116838",
            "reply_to_id": "116832"
        },
        {
            "user_name": "biturk",
            "text": "Aldrei hef ég upplifað eða heirt um þetta með 4 punkta belti og þó hef ég notað slíkt talsvert og meira að segja rúllað bíl með þannig á meiri ferðinni\nOg meðan ég man\nSmíði á veltibúri er bara eins og annað í þessu....ef það er ekki vandað til verka þá getur það verið varasamt en ætti samt að vera í öllum meira breittum bílum og bólstra rörin þar sem þau eru of nálægt höfði\nEkki að það skipti máli því í mörgum bílum ertu ekki langt frá body með hausinn og ekki er sett útà það",
            "date": "2013-11-14 18:46:00",
            "post_id": "116854",
            "reply_to_id": "116838"
        },
        {
            "user_name": "kjartanbj",
            "text": "legg það ekki í vana minn að rífa startarann úr reglulega :) þetta er eina skiptið sem þetta hefur komi fyrir hjá mer og var svosem ekki lengi reddað, en leiðinlegt samt að liggja undir bilnum í tæplega 20 stiga frosti",
            "date": "2013-11-14 23:41:00",
            "post_id": "116911",
            "reply_to_id": "116854"
        }
    ],
    "date": "2013-10-01 20:41:00"
}
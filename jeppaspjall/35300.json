{
    "forum_title": "Breytingar, viðhald og viðgerðir",
    "id": "35300",
    "title": "Afturspyrnu pælingar",
    "url": "http://www.jeppaspjall.is/viewtopic.php?f=5&t=35300",
    "posts": [
        {
            "user_name": "ago",
            "text": "Sælir herramenn\nSmá pæling hérna megin.\nGeta svona spyrnur virkað einar sér án hliðar stýfu?\nTeikningarnar eru bara sirka og til að útskýra pælinguna\nSvör og vangaveltur velkomnar\nKveðja",
            "date": "2019-01-09 23:56:00",
            "post_id": "179206",
            "reply_to_id": false
        },
        {
            "user_name": "joisnaer",
            "text": "Ég er nú enginn sérfræðingur enn þyrftu efri spyrnurnar ekki að vera nær miðri hásingu til að þetta myndi sleppa við hliðarspyrnu? Þetta er samt mjög flott pæling.",
            "date": "2019-01-10 07:25:00",
            "post_id": "179207",
            "reply_to_id": "179206"
        },
        {
            "user_name": "BTF",
            "text": "Flestir svona radíusarmar eru með fóðringafestingarnar á hásingu framan og aftan við hana til þess að hafa þær nokkuð jafnháar(lítið lóðrétt bil sé horft eins og á mynd nr.2) og í beinni línu við stífu (ef horft er hásingu eins og á mynd nr.4) svo ekki verði þvingun þegar hásingin veltur um drifskaftsásinn. Þessar radíusarmar eru bæði með mikið lóðrétt bil og ekki í beinni línu heldur. Ég myndi því halda að þessir armar myndu hindra mestalla mismunafjöðrun.",
            "date": "2019-01-10 10:47:00",
            "post_id": "179208",
            "reply_to_id": "179207"
        },
        {
            "user_name": "grimur",
            "text": "Það er nú akkúrat málið. Land Rover var með einhverjar svona radíus arma spyrnur að aftan í einhverjum RangeRoverum, svaka gúmmífóðringagimmikk virtist vera, en án sérstakrar hliðarstífu. Gafst held ég ekkert ferlega vel.\nEinfaldasta uppsetningin er eiginlega í Unimog, þar sem eru bara 3 liðir, 2 í venjulegri þverstífu og einn fyrir miðju upp undir grind. Allt annað innspennt fast(soðið eða boltað).\nÞað er eiginlega alveg sama hvernig gúmmíunum er raðað á hásinguna með svona tveggja radíus arma fyrirkomulagi, þvingun af misfjöðrun er alltaf tekin upp í fóðringunum og alltaf einhverju fórnað til að vinna eitthvað annað. Að hafa þær í láréttu plani með stífunum hjálpar eiginlega ekki neitt, armarnir reyna að snúa hásingunni aftur eða fram eftir sundur eða samslagi, og gildir einu hvar fóðringunum er raðað upp á það að gera.\nStyttra á milli fóðringa skapar minni færslu við misfjöðrunina, en eykur álag af snúningsvægi hjólanna. Lengra bil gefur gúmmíunum meira vægi og þau þvinga misfjöðrun meira og endast verr í þannig notkun.\nSvipað er uppá teningnum með mislangar 4link stífur, þar er þó hægt að fara í flóknari hluti eins og að láta hásinguna velta í sömu átt út frá miðstöðu, hvort sem hún fer upp eða niður. Það kemur niður á hjöruliðum í vissum aðstæðum en gefur samt skemmtilega virkni.\nKv\nGrímur",
            "date": "2019-01-11 00:48:00",
            "post_id": "179211",
            "reply_to_id": "179208"
        },
        {
            "user_name": "BTF",
            "text": "Hvenær voru radíus arma að aftan í Range Rover? ég hef bara séð four link með A- efristífu eins og á þessari mynd:\nÞvingun á misfjöðrun er vissulega alltaf tekin upp í fóðringunum.\nEf það er bil á milli fóðringana í því plani sem snýst upp á hásinguna um\n drifskaftsás\n eykst snúningsvægið sem því nemur þar sem snúningsvægi er átakið sinnum fjarlægð frá snúningspunkti. Þess vegna skiptir máli að fóðringarnar séu í línu til að lágmarka snúninsvægi um drifskaftsás.\nHins vegar er rétt að ef að horft er á snúning hásingar um \nöxulás\n þá skipti ekki máli hvort að fóðringarnar eru í línu við radíusarminn eins og Grímur segir.",
            "date": "2019-01-11 13:23:00",
            "post_id": "179212",
            "reply_to_id": "179211"
        },
        {
            "user_name": "Kiddi",
            "text": "Range Rover P38 var með radíusarma að aftan og þverstífu\nFleiri myndir: \nhttps://www.rangerovers.net/repairdetai ... ange4.html\nStífan sjálf er úr plasti og með \"venjulegum\" fóðringum við grind\nVarðandi upphaflegu spurninguna þá gæti ég trúað að það þyrfti að vanda hönnunina og smíðina á örmunum næst grindinni þar sem allt hliðarátak á hásinguna myndi skila sér sem vægi þangað. Eins þyrftu fóðringarnar að ráða við álagið.\nEinn stærsti kosturinn við radíusarma er hvað þeir þurfa lítið pláss, og ef þú ert með pláss fyrir þetta af hverju þá ekki að setja bara 4 link með A-stífu?\nJá eða bara einfalda radíusarma með þverstífu.\nHvað ertu að smíða?",
            "date": "2019-01-11 17:49:00",
            "post_id": "179213",
            "reply_to_id": "179212"
        },
        {
            "user_name": "ago",
            "text": "Sælir og takk fyrir góða punkta\nÉg er ekki að smíða neitt sérstakt, en þetta er bara pæling sem ég var með og ákvað að teikna til að setja hingað og fá umræðu\nÉg sá svipaða útfærslu á afturspyrnum í HotRod bíl í smíðum á netinu, en þar er mun minni fjöðrun í gangi en í jeppa\nVar að vona að pinnafóðring að framan myndi minnka spennuna í fóðringunum við snúning um drifskaftsás",
            "date": "2019-01-12 20:52:00",
            "post_id": "179216",
            "reply_to_id": "179213"
        },
        {
            "user_name": "Kiddi",
            "text": "Ertu viss að það hafi ekki verið einhverskonar skástífa? T.d. svona",
            "date": "2019-01-14 17:29:00",
            "post_id": "179226",
            "reply_to_id": "179216"
        },
        {
            "user_name": "grimur",
            "text": "Takk fyrir innleggið Kiddi, P38 var það víst mikið rétt. Plast stífur já, það vissi ég reyndar ekki. Magnað tilraunaverkefni. \nÉg held mig nú samt við fyrra komment, að það skipti ekki máli þó að það sé miðað við plan sem er allsstaðar hornrétt á drifskaft og liggur í öxulmiðju, hvort fóðringar á radíus örmum liggja ca í því plani líka, eða öðru láréttu plani sem sker öxulinn. Hreyfingin í gúmmíum verður líkast til alfarið uppvið grind í misfjöðrun miðað við fyrra dæmið, meðan hún deilist kannski meira á hásingargúmmíin í því seinna, en ef það er pinna endi á stífunni uppvið grind eins og oftast nær með radíus arma, þá snúast stífurnar nú alltaf mest þar. \nÞessi algengasta tilhögun hefur líkast til mest með pláss að gera, staðurinn beint ofan á hásingu eða þar rétt fyrir framan er nefninlega oftast betur nýttur fyrir samsláttarpúða, gorma/púða, dempara að hluta til eða fríbil fyrir grind í samslagi. Ef hægt er að koma eyrum fyrir stífur einhvert annað er það oftast gert og stífan svo hönnuð eftir því.\nKv\nGrímur",
            "date": "2019-01-15 02:34:00",
            "post_id": "179227",
            "reply_to_id": "179226"
        },
        {
            "user_name": "grimur",
            "text": "Og já, leiðréttist hér með...eins og kom fram að ofan... það VAR þverstífa í þessum Rover P38. Ég var sennilega of upptekinn af að klóra mér í hausnum yfir þessum furðustífum til að taka eftir henni þegar ég skreið undir svona fyrirbæri fyrir kannski svona 15 árum síðan.\nPlast stífur já, kannski ekki það fyrsta sem ég hefði smíðað úr plasti fyrir Range Rover, en það hefur einhver fengið þessa snilldarhugmynd og komist upp með að koma henni í framkvæmd.\nKv\nGrímur",
            "date": "2019-01-15 04:08:00",
            "post_id": "179228",
            "reply_to_id": "179227"
        }
    ],
    "date": "2019-01-09 23:56:00"
}
{
    "forum_title": "Almennt spjall",
    "id": "8329",
    "title": "Hvaða dekk á maður að taka?",
    "url": "http://www.jeppaspjall.is/viewtopic.php?f=2&t=8329",
    "posts": [
        {
            "user_name": "Gunnar G",
            "text": "Langaði að forvitnast hvað dekk maður ætti að kaupa 39,5\" irok eða 38\" at 405. Er með rosalegan valkvíða !! langaði að fá ykkar álit",
            "date": "2012-01-10 20:55:00",
            "post_id": "40883",
            "reply_to_id": false
        },
        {
            "user_name": "ivar",
            "text": "Ef þú ætlar að vera meirihlutan í bænum þá AT en ef aðalmálið er drifgeta þá 39,5\".\nEf þú kaupir ný 39,5 myndi ég láta skera þau og míkróskera til að gera góð dekk enn betri.",
            "date": "2012-01-10 21:21:00",
            "post_id": "40887",
            "reply_to_id": "40883"
        },
        {
            "user_name": "AgnarBen",
            "text": "Og svo er öruggara að vera með valsaðar felgur eða Beat Lock fyrir Irok-inn.",
            "date": "2012-01-10 22:05:00",
            "post_id": "40899",
            "reply_to_id": "40887"
        },
        {
            "user_name": "Guðjón S",
            "text": "Hvernig bíl ertu á, fer svolítið eftir því að einhverju leiti. Sjálfur er ég á Pittbull dekkjum \"42 á gömlum 60 cruiser og er mjög ánægðu með þau. Icecool er að selja þau, ég skora á þig að skoða þessi dekk þ.e. ef þú ert ekki búinn að því.",
            "date": "2012-01-10 22:26:00",
            "post_id": "40904",
            "reply_to_id": "40899"
        },
        {
            "user_name": "jeepcj7",
            "text": "Hvaða verð er á 42\"pitbull og er það á 15 eða 16\" felgu?",
            "date": "2012-01-10 22:39:00",
            "post_id": "40906",
            "reply_to_id": "40904"
        },
        {
            "user_name": "AgnarBen",
            "text": "Hvernig er slitið á þessum Pitbull dekkjum, ertu með Rocker ?\nTalaði við einn sem var með Pitbull 47\" undir Ford F350 og hann talaði um að þau væru eins og strokleður þau væru svo mjúk og slitnuðu mjög hratt !",
            "date": "2012-01-10 22:41:00",
            "post_id": "40907",
            "reply_to_id": "40906"
        },
        {
            "user_name": "Eiður",
            "text": "Ég myndi taka at dekkin, mikið af sögum um irok sem hvellspringa við úrhleypingu eða þá að felgan spóli inní dekkjunum",
            "date": "2012-01-10 22:41:00",
            "post_id": "40908",
            "reply_to_id": "40907"
        },
        {
            "user_name": "DABBI SIG",
            "text": "Þetta fer nú kannski aðeins eftir tegund bíls... persónulega (ath. mín skoðun) myndi ég velja AT dekkið undir léttan, minni bíl sem ekki er með óþarflega mikið af hrossum í húddinu. Því þeim dekkjum er auðveldara að snúa, þ.e. léttari. \nHinsvegar myndi ég skoða Irokinn undir þyngri bíla þar sem þeir finna þá líka minna fyrir hversu stórum dekkjum verið er að snúa. \nHvort þetta sé endilega réttur hugsunarháttur ætla ég ekkert að fullyrða um, bara mín skoðun sem gæti auðveldlega breyst. \nEn já það hafa heyrst þessar sögur um Irokinn að það þurfi að valsa felgurnar svo þau tolli almennilega og sömuleiðis kannski skera og míkróskera þau til að gera þau meðfærilegri og betri til úrhleypingar. \nÞað væri kannski forvitnilegt að heyra í Agnari á cherokee hvernig irok hefur komið út undir frekar léttum bíl? Ertu með einhvern samanburð við önnur svipuð dekk eða 38\"?",
            "date": "2012-01-10 23:52:00",
            "post_id": "40933",
            "reply_to_id": "40908"
        },
        {
            "user_name": "Hjörturinn",
            "text": "veit til þess að Irokinn á til að sprynga með kubbum ef það er ekið mikið á þeim úrhleyptum, annars fín dekk.",
            "date": "2012-01-11 00:51:00",
            "post_id": "40950",
            "reply_to_id": "40933"
        },
        {
            "user_name": "Guðjón S",
            "text": "Slitið er svo sem ekki komið í ljós, er ekki búinn að keyra neitt að viti á þeim, kannski rétt um 1000km, ég lét microskéra þau strax. Mér finnst þau ekki mjúk. Það fer líka alveg eftir því hversu duglegur þú ert að svissa dekkjum fram og aftur, segir sig sjálft að ef þú ert á afturdrifs bíl og ekur honum svoleiðis þá slitna afturdekkin frekar en hin. Svo er bara að passa upp á psi, hafa það rétt.\nÉg er búinn að fara í þrjár ferðir nú í vetur og þau eru farin að virka eftir pöntun frá mér, ég var á 38\" AT og voru þau svo sem að virka vel en þessi bíll mátti alveg við því að fá stærra undir sig :-)\nÉg var að fá stk á 92þ, tek það fram að þessi dekk eru ekki radial, en eins og þau eru framleidd í dag þá eru þau samt að gera sitt, sterkari og bælast vel þegar hleypt er úr þeim. Þessi dekk komu fyrir 16\" felgur, veit til þess að hann er með 41 1/2\" radial fyrir 15\" felgur að vísu dýrari en 42\".",
            "date": "2012-01-11 01:02:00",
            "post_id": "40952",
            "reply_to_id": "40950"
        },
        {
            "user_name": "AgnarBen",
            "text": "Ég er búinn að keyra á þeim (39,5\" Irok Radial) síðan í maí en þau voru keyrð nokkur þúsund km á malbiki þegar ég fékk þau, frábær keyrsludekk en pínu hávær í þjóðvegaakstri.  Vandamálin með þessi dekk hafa að gera með hitamyndun sem orsaka sprungumyndun í kringum hliðarkubbana sem síðan hafa orsakað að þau hafa farið að leka, hef ekki heyrt um hvellsprungin dekk.  Svona hitamyndun orsakast væntanlega þegar ekið er á þeim á mjög þungum bílum eða ekið hratt á þeim úrhleyptum á auðum vegum.  Ég hef ekki trú á að þau séu að eyðileggjast vegna úrhleypinga í snjó (mín skoðun).  \nÉg skar hressilega úr kubbunum í köntunum til að draga úr hitamyndun og einnig aðeins úr mynstrinu á bananum, einnig lét ég microskera þau í miðjunni.  Dekkin eru mjög rásföst og eru með frábært grip í hálku og snjó finnst mér.  Þau belgjast líka betur en ég þorði að vona eftir þessa aðgerð undir mínum bíl (þurrvigt 1700 kg) en ég þarf að hleypa ca einu pundi meira úr þeim en á 38\" til að ná sama floti, þannig er ég í 2 psi á þessum á meðan ég var í 3 psi á hálfslitnum Mudder undir sama bíl sem er nú bara eðlilegt miðað hvað Irok-inn eru grófmynstruð.  Ég hef ekki orðið var við vott af hitamyndun í dekkjunum undir mínum bíl.  \nÁstæðan fyrir því að ég valdi þessi dekk eru gróft munstrið, góðir akstureiginleikar, þau eru frekar mjó en með lengra spor sem ég taldi henta vel undir þetta léttan bíl og að ég veit að þau munu verða til áfram fyrir 15\" háar felgur.  Þau eru nokkuð laus á felgu og því lét ég valsa felgurnar mínar og þau hafa ekki haggast á þeim hingað til þrátt fyrir að ég hafi verið að hleypa úr allt niður í 1 psi.  Ég er auðvitað ennþá með þau í \"prófunum\" en ég er mjög sáttur við þau hingað til.\nHvort þau eigi síðan eftir endast verður bara að koma í ljós en ég veit um dæmi þar sem svona munsturskorin dekk hafa verið keyrð út undir LC90 án vandamála þannig að vonandi verður þetta bara í lagi hjá mér :)",
            "date": "2012-01-11 01:03:00",
            "post_id": "40953",
            "reply_to_id": "40952"
        },
        {
            "user_name": "silli525",
            "text": "Kaupir bara af mér mökkslitnu at dekkinn og færð felgurnar með sem eru með völsuðum kanti þannig getur þú prófað bæði at og irok :) , þú verður reyndar að kyngja miklu stolti,breyta gatadeilingu og borga mér morðfjár fyrir þetta sem er náttúrulega bara frábært:)",
            "date": "2012-01-11 09:23:00",
            "post_id": "40984",
            "reply_to_id": "40953"
        },
        {
            "user_name": "Gunnar G",
            "text": "Heyrðu ég er með Grand cherokee 2001  hann vigtar 1850kg á 38\" mudderum sem eru rosalega léglegir. Ég hef nu prófað irokinn undir willis sem ég átti og hann virkaði ekkert síður á þeim heldur en mudder. og var léttara að keyra í snó vegna þess að það var minni fyrir staða á iroknum í snjó heldur en muddernum. Eina sem ég fann áð það þýtti ekkert að vera nýskur á loftið á þeim!!",
            "date": "2012-01-11 10:43:00",
            "post_id": "40997",
            "reply_to_id": "40984"
        },
        {
            "user_name": "JonHrafn",
            "text": "Ég missti nú allt álit á AT eftir að hafa farið á langjökul 20jún síðasta sumar. Við vorum á '87 patrol með opnum drifum á 39.5 irok, með í för var lc90 loftlæstur framan og aftan á óslitnum AT 38\" .  Þegar líða tók á dagin fór cruiserinn að spóla sig niður þegar blotnaði í snjónum meðan patrolinn rúntaði í kringum hann og kipti í.\nHef verið með sama irok gang undir hilux sem vigtar hvað 2100kg án farangurs og olíu, helvíti sáttur við drifgetuna en afturhásingin og drifin eru ekki alveg jafn sátt við gripið.",
            "date": "2012-01-11 12:13:00",
            "post_id": "41013",
            "reply_to_id": "40997"
        },
        {
            "user_name": "Hagalín",
            "text": "Pabbi er búinn að keyra út einn AT gang á 2004 Patrol. Hef ég sjálfur ekið honum töluvert á malbiki og eru þetta ofboðslega góð akstursdekk. Í snjó hefur þessi bíll verið fáránlega seigur miðað við þyngd á 38\"  Þau náttúrulega bælast vel á svona þungum bíl en ég veit ekki hvort að þyngdardreyfingin á Patrol veldur því að hann sé þetta duglegur á þessum dekkjum og svo er eyðslan á þeim ekki að skemma fyrir......",
            "date": "2012-01-11 12:39:00",
            "post_id": "41019",
            "reply_to_id": "41013"
        },
        {
            "user_name": "jeepson",
            "text": "Ég sé að það eru misjafnar sögur af þessum AT dekkjum. Hefur einhver hérna prufað þetta undir patrol Y60?",
            "date": "2012-01-11 13:26:00",
            "post_id": "41029",
            "reply_to_id": "41019"
        },
        {
            "user_name": "Heiðar Brodda",
            "text": "Félagi minn er með hilux dc á nýjum AT dekkjum ólæstur og það er alveg magnað hvað er hægt að drulla þessu áfram og höfum við verið í mjög leiðinlegu færi en veit um dæmi þar sem 90lc var á svona dekkjum aldrei hleypt úr bara keyrt og eftir 30þús km voru dekkin búin en nóg eftir af munstri en ef ég væri á patrol eða sambærilegum þá mundi ég kaupa super svamper ssr aðeins stífari en snilld undir patrol og munstrið er svona í átt við mödder og virka í snjó\nkv Heiðar Brodda",
            "date": "2012-01-11 14:05:00",
            "post_id": "41033",
            "reply_to_id": "41029"
        },
        {
            "user_name": "Freyr",
            "text": "Ég tæki Irok alltaf frammyfir AT dekkin fyrir snjóakstur. Ég hef lítið ekið á AT dekkjum í snjó sjálfur en það litla sem ég prófaði var ég ekki sáttur, þau eru allt of fínmunstruð. Hinsvegar hef ég margoft verið á fjöllum með bílum á AT dekkjum og oftast er svosem enginn munur á þeim og öðrum 38\" dekkjum en nokkrum sinnum hef ég séð bíla á AT dekkjum sitja t.d. neðst í brekkum þar sem sambærilegir bílar/bílstjórar fóru upp á öðrum dekkjum. Það sem gerist er að þau ná ekki að hreinsa sig því bilið milli kubbana er svo lítið og þá missa þau allt grip.\nFreyr",
            "date": "2012-01-11 14:06:00",
            "post_id": "41035",
            "reply_to_id": "41033"
        },
        {
            "user_name": "Óskar - Einfari",
            "text": "Hefur engum dottið í hug að skera AT dekkin eitthvað til að gera þau betri í þungu færi..... væri ekki hægt að \"stækka\" örlítið bilið á milli kubbana?",
            "date": "2012-01-11 15:04:00",
            "post_id": "41039",
            "reply_to_id": "41035"
        },
        {
            "user_name": "DABBI SIG",
            "text": "Takk fyrir svarið Agnar, flott að fá reynslusögur. Hvað með eyðslu á bílnum á Irok vs. mudder eða því sem þú varst á? Er markverður munur að snúa þessum dekkjum, þ.e. mun þyngri dekk að snúa á malbiki og í snjó o.s.frv.?",
            "date": "2012-01-11 16:10:00",
            "post_id": "41051",
            "reply_to_id": "41039"
        },
        {
            "user_name": "AgnarBen",
            "text": "Veit ekkert með eyðslu í snjónum - ég mældi hann bara einu sinni á Muddernum í langkeyrslu 15 l/100 en mér sýnist hann vera að eyða svona 16 l/100 á Irok (venjulegur þjóðvegaakstur á löglegum hraða) .... sem sagt eyðslan er svipuð, varla marktækur munur !",
            "date": "2012-01-11 22:14:00",
            "post_id": "41118",
            "reply_to_id": "41051"
        },
        {
            "user_name": "Kölski",
            "text": "Gísli ég var með AT dekk undir y60 og eru þetta bara ein bestu dekk sem ég hef verið á. Ég fór t.m. upp á sólheimajökul í fyrra. Ég var með einu '00 árg. af hælux á 38\"GH. læstur að aftan. Svo var ég með öðrum Hilux '08 38\"AT. breyttur með öllu. Og ég skal segja þér að þeir voru bara að fara jafn mikið og ég þótt ég hafi verið á þyngri bíl, fullan af fólki með engar læsingar. \nHef farið í margar ferðið sem hægt hefur verið að dæma dekk og fyrir mittleiti eru AT. með þeim bestu ef ekki bestu(Hef ekki prófað allar tegundir en nokkrar.) sem ég veit um. \nBúinn því miður að heyra allt of mikið af leiðinda sögum um irokinn. En hef mikinn áhuga á pittbull dekkjunum. En svo var ég að tala við einn vel fróðan jeppa kall upp í moso í gær og hann var að tala um að þessi pitbull væru handónýt. (Væri til í meiri reynslusögur af pittbull. \nEn til að svara spurningunni þinni þá held ég að þú ættir að gefa okkur upp hvernig bíl þú sért á svo að það sé auðveldara að benda á dekk.",
            "date": "2012-01-12 06:54:00",
            "post_id": "41156",
            "reply_to_id": "41118"
        },
        {
            "user_name": "Hagalín",
            "text": "Svona varðandi endingu á AT undir Y61 Patrol að þá var bíllinn Hjá pabba ekin 84þ þegar hann fékk hann á nýjum AT dekkjum. Í dag er hann ekinn 150þ og eru þau orðin vel slitin og er það bara ágætis ending þessir 66þ km...",
            "date": "2012-01-12 09:54:00",
            "post_id": "41172",
            "reply_to_id": "41156"
        },
        {
            "user_name": "Gunnar G",
            "text": "Jæja þá er maður búinn að festa sér irock 39,5\"  held að þau séu frekar málið!!",
            "date": "2012-01-12 19:13:00",
            "post_id": "41225",
            "reply_to_id": "41172"
        },
        {
            "user_name": "jeepson",
            "text": "Ég er mikið að pæla í að fá mér AT dekk við tækifæri. Væri til í að fá að heyra fleiri reynslu sögur ef að fleiri hafa verið með þau undir Y60 patrolum ..",
            "date": "2012-01-12 19:15:00",
            "post_id": "41226",
            "reply_to_id": "41225"
        }
    ],
    "date": "2012-01-10 20:55:00"
}
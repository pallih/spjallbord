{
    "forum_title": "Breytingar, viðhald og viðgerðir",
    "id": "5263",
    "title": "mótor spurning",
    "url": "http://www.jeppaspjall.is/viewtopic.php?f=5&t=5263",
    "posts": [
        {
            "user_name": "BANGSINN",
            "text": "er með 99 RANGE ROVER með 4L motor V8 hvaða mótor er þetta og er hægt að flotja einhvað nammi inn fyrir þetta eða ;P?",
            "date": "2011-06-27 11:26:00",
            "post_id": "24492",
            "reply_to_id": false
        },
        {
            "user_name": "jeepcj7",
            "text": "Það er allt hægt að fá í þessar vélar hægt að stækka þær í yfir 5 lítra og yfir 500 hö en það kostar alveg slatta.\nMjög sniðugt að fara og spjalla við þá í BSA í kópavogi og fá upplýsingar um verð á hlutum í svona vél.",
            "date": "2011-06-27 13:17:00",
            "post_id": "24501",
            "reply_to_id": "24492"
        },
        {
            "user_name": "H D McKinstry",
            "text": "Eins og Hrólfur sagðir er hægt að fá allt í og við þessa mótora, allt frá heitum ás til twin turbo. Bara spurning um hvað þú villt ganga langt og hvað breytingin má kosta.\nSkemmtilegast væri að byrja á að klára að smíða vélina því land rover vandar sig ekki mikið í framleiðslu, jafnvægisstilla alla íhluti vélarinnar, slípa óþarfa og fyrirstöður burt og jafna loftgöng. Næsta skref væri að setja ás sem væri valinn eftir því í hvað bíllinn er notaður og hvar þú villt vinnslusviðið. Hérna værir þú kominn með 70-90whp meira og c.a. 90Nm aukningu. Hérna værir þú líka kominnn með mjög góðann grunn fyrir frekari breytingar.\nNæsta skref væri ný vélartölva og allt því tengt.\nEf þú villt frekari upplýsingar getur þú heyrt í okkur hjá Tomcat, langbest að senda mail á \ninfo@tomcat.is\nKv. Darri",
            "date": "2011-06-27 18:20:00",
            "post_id": "24515",
            "reply_to_id": "24501"
        },
        {
            "user_name": "Einar",
            "text": "Þessi mótor er upprunnin í Bandaríkjunum hannaður af General Motors og kom fyrst í bíl 1961 en hætt að nota hann eftir 1963. Þeir lentu í erfiðleikum með framleiðsluna á honum og þar á ofan gekk erfiðlega að samfæra kanana um að kaupa bíla með svona framúrstefnulegum mótorum, þeir vildu bara sitt steypujárn.\nRover keypti mótorinn af þeim einhvertímann kringum 1966 til að nota í stæðstu fólksbílunum sem þeir framleiddu og þegar Range Rover kom fram var hann valinn til að knýja hann áfram. Hann hefur verið notaður í mörgum breskum bílum öðrum en Rover t.d. Morgan, Triumph, TVR og fleirum. Í Bretlandi er mikið verið að tjúnna þessa mótora og mikið til af dóti í þá.\nÞessi mótor er stundum gagnrýndur fyrir að vera ekki sérlega kraftmikill en menn gleyma oft að það á miklu ferkar að bera hann saman við 6 sílendra vélar heldur en V8, flestar útgáfur af honum eru innan við 4 lítrar í rúmtaki, upprunalega var hann 3,5 lítrar en TVR togaði hann upp í 5 lítra og tæp 350 hö. einnig hefur hann verið í Bowler Wildcat/Tomcat í svipuðum stærðum.\nHans helsti kostur er að hann er mjög léttur og fyrirferðalítill, hann er léttari heldur en margir 2 lítra 4 sílendra mótorar og Bretar hafa gert talsvert af því að setja hann ofaní litla og miðlungsstóra fólksbíla í stað 4 sílendra véla. Ég man lika eftir einum Ford Escort Mk2 rallý bíl hérna heima með svona mótor.",
            "date": "2011-06-27 19:16:00",
            "post_id": "24516",
            "reply_to_id": "24515"
        },
        {
            "user_name": "H D McKinstry",
            "text": "svona til að bæta við þetta.\nÞessi mótor var upphaflega smíðaður vegna þrýstings Alcoa á bílaframleiðendur til að nota meira af áli í bíla. Vegna reynsluleysis í framleiðslu á steypuáli komu upp vissir fæðingagallar sem erfitt þótti að laga eða finna lausn við á þessum tímum. Helstu gallar voru að frostlögur flutti með sér álið sem varð að leðju í vatnskössum og blokkirnar héldu ekki olíu. Vegna þessa var framleiðslu á \"buick\" 215 hætt í ameríku. 1967 byrjaði rover svo að nota þessar vélar með góðum árangri. Síðan þá hefur GM reynt mjög að kaupa aftur framleiðsluréttinn á vélinni en rover neitar og vill frekar selja þeim vélar.\nSaga þessarar v8 er mjög skemmtileg og LÖNG\nÞessum vélum er hægt að ná uppí 1200bhp en þá styttist líftími verulega.",
            "date": "2011-06-27 23:42:00",
            "post_id": "24548",
            "reply_to_id": "24516"
        },
        {
            "user_name": "Einar",
            "text": "Hér er skemmtileg lesning um uppruna og þróun þessara véla fyrir þá sem hafa áhuga á vélafræðum:\nhttp://www.britishv8.org/Articles/Rover-Autocar-Article.htm",
            "date": "2011-06-28 18:44:00",
            "post_id": "24585",
            "reply_to_id": "24548"
        }
    ],
    "date": "2011-06-27 11:26:00"
}
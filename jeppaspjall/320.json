{
    "forum_title": "Almennt spjall",
    "id": "320",
    "title": "spjallið á F4x4",
    "url": "http://www.jeppaspjall.is/viewtopic.php?f=2&t=320",
    "posts": [
        {
            "user_name": "Brjótur",
            "text": "Kvöldið ósköp finnst mér nú vera rólegt yfir spjallinu á F4x4 og fáir að tjá sig en samt ný nöfn eins og sumir séu að skríða undan steini, hvað skyldu þeir hafa óttast áður? kanski að fá svar?  ;)  hehehe\nkveðja Helgi",
            "date": "2010-02-24 00:27:00",
            "post_id": "1450",
            "reply_to_id": false
        },
        {
            "user_name": "lukku.laki",
            "text": "svona mín ástæða fyrir því að hafa ekki tekið mikinn þátt á  f4x4 spjallinu var að það var altaf etthvað vesen með account-inn hjá mér þar hann virkaði stundum og stundum ekki svo að ég gafst bara upp....",
            "date": "2010-02-24 00:36:00",
            "post_id": "1452",
            "reply_to_id": "1450"
        },
        {
            "user_name": "olihelga",
            "text": "Ég held nú reyndar að það gangi frá f4x4 spjallinu dauðu að hafa útilokað svona mikinn hluta fólks eins og þeir gerðu, því miður",
            "date": "2010-02-24 12:50:00",
            "post_id": "1473",
            "reply_to_id": "1452"
        },
        {
            "user_name": "gislisveri",
            "text": "Það er ég nú alls ekki viss um, það er fullt af klúbbum, margfalt minni en F4x4 sem halda úti virku spjalli og auglýsingum, t.d. \nwww.sukka.is\n og fleiri.\nF4x4.is er hins vegar ekki lengur vettvangur allra jeppamanna og það er auðvitað klúbbnum eða stjórn hans í sjálfsvald sett, mér finnst ekkert óeðlilegt við það.\nKv.\nGísli",
            "date": "2010-02-24 14:11:00",
            "post_id": "1479",
            "reply_to_id": "1473"
        },
        {
            "user_name": "Brjótur",
            "text": "Jæja það fjúka gullkornin á F4x4, nú eru þeir að mála yfir vitleysuna í sér með lokunina með því að segja að aðrir klúbbar séu líka að loka á utanfélagsmenn og Gundur heldur áfram með vitleysuna um að þvinga menn til að borga og gerast félagsmenn Good luck the Russian way  ;)  þetta er frábær aðferð til að fá menn í klúbbinn.\nkveðja Helgi",
            "date": "2010-03-01 00:19:00",
            "post_id": "1689",
            "reply_to_id": "1479"
        },
        {
            "user_name": "Stebbi",
            "text": "Sumir þurfa bara alltaf að læra hlutina 'the hard way'.",
            "date": "2010-03-02 19:40:00",
            "post_id": "1779",
            "reply_to_id": "1689"
        },
        {
            "user_name": "Sævar Örn",
            "text": "Reyndar var kvartmíluklúbbsspjallið að loka svona svipað.",
            "date": "2010-03-02 19:52:00",
            "post_id": "1781",
            "reply_to_id": "1779"
        },
        {
            "user_name": "elliofur",
            "text": "Póstur sem ég fékk frá Kvartmíluklúbbnum;\nKæri notandi Kvartmila.is,\nSú ákvörðun hefur verið tekin, að fenginni reynslu ,að loka spjallinu nema fyrir meðlimi Kvartmíluklúbbsins,meðlimir síðasta árs haldast inni á spjallinu líka.Allir notendur munu þurfa að vera með fullt nafn í undirskrift,öðrum verður meinaður aðgangur.\nTil sölu dálkarnir verða óbreyttir og geta allir sem skráðir eru á spjallið sett inn auglýsingar.\nFréttir og Tilkynningar verða öllum læsilegar.\nEf þú ert búinn að greiða félagsgjaldið fyrir 2009 eða 2010 vinsamlega svaraðu þessum pósti með fullu nafni og netfangi og þinn aðgangur verður opinn eftir staðfestingu.\nÞessi breyting tekur gildi 1. apríl\nMeð bestu kveðju\nStjórn Kvartmíluklúbbsins.\n------------------------\nÞessar lokanir finnast mér vægast sagt fáránlegar. Svo ég fái að skjóta smá inní fyrir kvartmíluklúbbinn, ég var félagi þar, var oft uppá braut og nokkuð virkur í starfinu þó ég hafi ekki verið að keppa eða að aðstoða einstaka keppendur en ég hætti að nenna því þar sem þar er endalaus togstreita milli manna og mjög margra ára þrjóska og uppúrveltingur uppúr löööööööngu liðnum hlut sem virkilega var að skemma starfið. Menn eru ennþá þrefandi um tittlingaskít, með allskyns skítkast og óvirðingu hvor við annan þar (eða allavega nokkrir svartir sauðir) sem er óþolandi og ólíðandi í klúbbastarfi. Þannig að ég hætti að nenna þessu, kíki þó öðru hvoru á spjallið, aðalega til að fylgjast með skemmtilegum projectum. Núna fylltu þeir mælinn með lokun á spjallinu, þannig að nú sný ég algjörlega bakinu við þeim.\nÉg var mjög alvarlega að hugsa um að ganga í Ferðaklúbbinn 4x4, en ég er svo gott sem hættur við það, vegna þess að mér finnst þetta mjög slæmt fyrir klúbbinn að útiloka þá sem ekki eru 'greiddir meðlimir'. Það minnkar alla umræðu, minnkar gegnsæi og gerir klúbbinn almennt leiðinlegri að mínu mati. Ég skil lokuð pókerkvöld, steggja og gæsaparty og slíkt, en að loka spjallsvæði sem er jafn stór hluti af klúbbastarfi eins og raun ber vitni í nútímanum skil ég allsekki.\nÉg mótmæli, og skora á stjórn F4x4 að opna spjallsvæðið aftur!",
            "date": "2010-03-02 21:09:00",
            "post_id": "1792",
            "reply_to_id": "1781"
        },
        {
            "user_name": "Sævar Örn",
            "text": "Mér finnst allavega helvíti hart að geta ekki fylgst með hvað er að gerast í klúbbunum nema skrá mig í hann. -Frekar mættu stjórnendur vera duglegri að fjarlægja óeirðaseggina enda ekkert óeðlilegt við það ef þeir á annað borð bjóða upp á að þeir séu settir í bann/geymslu.",
            "date": "2010-03-02 21:53:00",
            "post_id": "1800",
            "reply_to_id": "1792"
        },
        {
            "user_name": "Stebbi",
            "text": "Svona lokanir eru bara til að tvístra þeim hóp sem jeppaeigendur á íslandi eru, svipað og þegar einhver pissar á varðeldinn í þorpinu.  Það sést það best á því hvað þessi vefur er virkur í samanburði við margra ára auglýsta vefsíðu ferðaklúbbsins 4x4, menn fara bara og kveikja eld annarstaðar og berja á bringuna á sér með olíublautum skiptilyklum og sá sem á flottasta eldinn fær flesta að honum.  \nEf að Darwin hefði átt tölvu þá hefði hann sjálfsagt útfært þróunarkenninguna í takt við það sem er að gerast í þessum málum.",
            "date": "2010-03-02 22:05:00",
            "post_id": "1803",
            "reply_to_id": "1800"
        },
        {
            "user_name": "Brjótur",
            "text": "Ég verð að kommenta á F4x4 síðuna get ekki orða bundist, núna er í gangi umræða um hvernig mönnum finnist þetta virka eftir lokunina og það geysist hver snillingurinn fram á eftir öðrum og dásama það að geta nú kommentað án þess að vera svarað!!!! hvað skyldu þeir vera hræddir við eða geta þeir ekki tekið þátt í umræðum ef þeim er svarað?  ;)  mér er spurn\nkveðja Helgi",
            "date": "2010-03-14 18:46:00",
            "post_id": "2333",
            "reply_to_id": "1803"
        },
        {
            "user_name": "grimur",
            "text": "Já, þeir hælast um yfir að allt sé svo siðmenntað og fínt núna.\nApakettir.\nÉg hef greitt félagsgjald í mörg ár til f4x4(síðast meðtalið), var svo hent út vegna \"tæknilegra mistaka\" sem þeim hefur ekki tekist að lagfæra þrátt fyrir ítrekaðar tilraunir.\nÉg var alltaf mótfallinn þessari aðgerð. Svo þurfti maður auðvitað að lenda í einhverju rugli útaf þessu. \nPínlegt að sjá það spjall verða að engu, og geta ekki einu sinni tekið þátt í að blása í glæðurnar.....\nkkv\nGrímur",
            "date": "2010-03-14 20:58:00",
            "post_id": "2341",
            "reply_to_id": "2333"
        },
        {
            "user_name": "Brjótur",
            "text": "Ánægður að sjá að ég er ekki einn um þessa skoðun :)",
            "date": "2010-03-14 22:44:00",
            "post_id": "2350",
            "reply_to_id": "2341"
        },
        {
            "user_name": "Alpinus",
            "text": "Sumar ríkistjórnir og einræðisherrar þola illa gagnrýni og banna yfirleitt stjórnmálasamtök og félög sem eru þeim ekki að skapi. Opin umræða þar sem allir geta tekið þátt beinir oft kastljósinu að þeim sem bera ábyrgð eða sitja í stjórnunarstöðum og getur sú umræða oft verið þeim sársaukafull því sannleikurinn er jú stundum sagna verstur.",
            "date": "2010-03-15 10:51:00",
            "post_id": "2362",
            "reply_to_id": "2350"
        },
        {
            "user_name": "JonHrafn",
            "text": "Þetta er nú meiri vitleysan.   Spjallborðið sem BMW Kraftur ( Áhugamannafélag um BMW, mótorsport og flest sem hreyfist ) er gott dæmi um spjallborð sem væri ekki brot af því sem það er í dag ef það væri ekki opið.\nÉg byrjaði að fikta í því fyrir 6 árum og gekk svo í klúbbinn fyrir 3 árum. Aldrei hefur mér dottið í hug að fara grenja útaf því að utanfélagsmenn eru að skrifa á spjallborðið \"okkar\"     þetta er bara barnalegt :þ",
            "date": "2010-03-15 19:48:00",
            "post_id": "2383",
            "reply_to_id": "2362"
        }
    ],
    "date": "2010-02-24 00:27:00"
}